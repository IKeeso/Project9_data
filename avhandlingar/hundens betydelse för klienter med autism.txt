Hundens betydelse för klienter med autism The dogs meaning for clients with autism Anna Svensson Socialt Arbete: Examensarbete Malmö Universitet 15 hp Hälsa och samhälle Socionomprogrammet 205 06 Malmö Mars 2024 1 Hundens betydelse för klienter med autism The dogs meaning for clients with autism En litteraturstudie Anna Svensson Handledare: Åsa Alftberg Examinator: Finnur Magnusson Omfattning: 15 hp Kurstitel: Social arbete: Examensarbete Kurskod: SC163B-163SC Utgivningsort och år: Malmö, 2024 Nyckelord: djurassisterad terapi, välbefinnande, djurterapi, hundar i terapirummet, autism 2 Abstract Engelsk abstrakt Dogs and humans have been living side by side as far back as it is possible to study history. It has always been some type of interaction between dogs and humans, and often it has been shown with a perspective on mental health. The background of this study presents the history between the dog and human, animal assisted therapy, dogs inside of the care environment and autism. This study's aim is to look at how the dog impacts children with autism, but also how it is possible to integrate dogs in the work of a socionom. This study is a systematic literature study containing qualitative and quantitative articles. The analysis has been made by thematic analysis and a theoretical analysis because the empiricism has been analyzed through the theory, The human-animal relational theory. The result has been categorized in three categories; Dog in a therapeutic environment, Dog in the home, Dog and nature. The categories help navigate against the aim of the study. The result shows positive effects. The positive effects that have been shown are developed cognitive abilities like social interaction, possibility to regulate emotions and developed abilities to communicate. Svenska abstrakt Hundar och djur har levt sida vid sida så långt man har kunnat studera historien. Det har alltid funnits någon typ av interaktion mellan djur och människor och ofta med ett perspektiv på den mentala hälsan. Bakgrunden i denna studie presenterar historiken av hunden och människan, djur assisterad terapi, hunden i vårdmiljö samt autism. Syftet med denna studie är att studera betydelsen av hundar i terapeutiska och rehabiliterande sammanhang i arbetet med barn som har autism, samt dess relevans för socionomers arbete med hundar. Studien är en litteraturstudie som bearbetar både kvalitativa och kvantitativa studier. Analysen är gjort genom en tematisk analys som även kombinerats med en teorianalys, eftersom empirin studeras utifrån The human-animal relational theory, HART. Resultatet har delats in i tre huvudkategorier: hund i vårdmiljö, hund i hemmet och hund i naturen. Kategorierna hjälper att navigera mot syftet med studien. Resultatet visar positiva effekter hos barnet som har autism. De positiva effekterna som visas är en utvecklad kognitiv förmåga som att interagera socialt, möjligheten till att reglera känslor samt en utvecklad förmåga att kunna kommunicera. 3 Innehållsförteckning 1. INLEDNING OCH PROBLEMFORMULERING 5 1.1 Syfte och frågeställning 6 2. BAKGRUND 7 2.1 Historia: Djur och människan. 7 2.2 Djurassisterad terapi 8 2.3 Djur i skol- och vårdmiljöer 9 2.3.1 Vård och omsorg 9 2.3.2 Skola 10 2.4 Autism 11 3. TEORETISK REFERENSRAM 13 3.1 The human-animal relational theory 13 4. MATERIAL OCH METOD 16 4.1 Urval och litteratursökning 16 4.3 Datainsamling 18 4.4 Databearbetning och analys 20 4.5 Etiska övervägande 22 5. RESULTAT 23 5.1 Terapihund med terapeut 23 5.2 Assistanshund för familjer 24 5.3 Hund och natur 25 5.3.1 Reducera stress och få lugn och ro i sinnet 26 5.3.2 Nyväckt nyfikenhet och intresse 28 5.3.3 Användandet av uppmärksamhet och spontanitet i att upptäcka, leka och interagera 29 6. DISKUSSION OCH ANALYS 30 6.1 Resultatdiskussion 32 6.2 Metoddiskussion 33 8. REFERENSLISTA 35 8. BILAGOR 39 4 1. INLEDNING OCH PROBLEMFORMULERING Socialstyrelsen (2022) skriver i sin artikel om nationella riktlinjer för adhd och autism, att minst en elev i varje klass har adhd eller autism, vilket är funktionsvariationer som ger vardagen olika typer av svårigheter. De senaste åren har autismdiagnosen ökat, lyfter Region Stockholm, en till två procent av Sveriges befolkning har en autismdiagnos. Enligt Mattias Fredricson som är enhetschef för Socialstyrelsens nationella riktlinjer (2022) är det viktigt att sätta in rätt stöd så tidigt som möjligt. Det är viktigt att det är individanpassat och att fånga upp så många i behov som möjligt, eftersom att en del missas och inte får varken diagnos eller rätt anpassad vård. Vidare beskriver Socialstyrelsen att det finns olika insatser som rekommenderas. En insats som främjar individer med autism är djur, förklarar Special Nest (2017) i sin artikel, husdjur ökar samspelet vid autism. Artikeln lyfter betydelsen av det sociala samspelet mellan hunden och individer med autism, hur en ökad psykologisk utveckling tillsammans med minskad depression är några av många psykologiska fördelar som uppmärksammas. Utanförskap är ett förekommande fenomen orsakat av brister i boendemiljö, utbildning, hälsa, politiska resurser och sociala relationer, samt utsatthet för våld, lyfter UNICEF (2023). Autism kan bidra till svårigheter i sociala relationer och kan därmed leda till ett utanförskap. Enligt UNICEF (2023) och WHO (2023) förhåller sig Sverige i jämförelse med andra länder långt ner på listan vad gäller den psykiska hälsan, både hos barn och vuxna. De lyfter dels att ett bristande socialt skyddsnät, tillgång till delaktighet och inflytande för individer växer i vårt land. Att socioekonomiska hinder inte exklusivt finns utomlands, men även i Sverige. Ett socialt utanförskap leder till en negativ utveckling och påverkan av den psykiska hälsa, där individer med autism sedan tidigare anses vara en riskgrupp för socialt utanförskap. Sveriges lantbruksuniversitet (2023) beskriver att hunden anses vara människans bästa vän. Under flera tusen år har hunden utvecklats och levt sida vid sida med människan. Utöver att vara ett sällskap och någon att samtala med, ger hunden människan ett ökat välbefinnande, bättre livskvalitet och ökad motivation. Detta gäller även andra djur, skillnaden är att hunden är lättillgänglig och kan utbildas i syfte att hjälpa människor på ett sätt som skiljer sig från andra djur. Vidare berättar Sveriges lantbruksuniversitet (2023) att det finns olika legitimerade yrkeskategorier som kan använda sig av en social tjänstehund. Ett exempel på en yrkesgrupp som kan använda sig av en social tjänstehund är samtalsterapeuter. En social tjänstehund arbetar för att på olika sätt främja hälsan och öka välmåendet hos människor med olika behov. Hunden arbetar som en kollega med sin förare och kan utgöra ett stöd för individer med olika funktionsvariationer samt psykiska hälsa. För att belysa hundens och människans påverkan på varandra finns det en dokumentär, dogs on the inside, värd att lyfta från Massachusetts. Det är en organisation som gjort ett försök där övergivna hundar får ett hem hos 5 fängelsefångar för att både hunden och individen ska kunna utvecklas och få stöd/hjälp. Det finns många övergivna hundar och inte tillräckligt med fosterhem, samtidigt som det finns fängelsefångar på anstalter med låg säkerhetsklassificering vilket majoriteten av de dömda fångarna sitter i. Organisationen “Don´t throw us away” började därför undersöka och studera samarbetet mellan övergivna hundar och fängelsefångar och insåg hur givande det var för alla parter. Det är en spännande dokumentär som visar det unika bandet som utvecklas och kan finnas mellan hund och människa, samt hur mycket vi kan bidra till varandra. Hunden får ett hem, där den kan få känna trygghet och få sina behov tillgodosedda medan individen kan känna sig behövd, älskad samt få rutiner som en hund kräver. Många uttryckte även att de upplever en samhörighet, och en samförståelse där det känns som att de kommunicerar med varandra om deras förflutna med en strävan om ett bättre liv. När hunden visar att den kan komma över sitt förflutna inger det hopp till individen och som en säger i dokumentären “det är som att hunden är ens egen samtals terapeut”. Det är med detta arbete som jag syftar på att undersöka fler lämpliga insatser för barn med autism, som även kan sättas in i tidig ålder. Visionen för studien är därmed att hitta och studera relevant forskning som finns och belysa betydelsen av utbildade hundar för individer med autism samt hur arbetet med hundarna kan se ut. Hundar i arbete med barn som har autism kan möjligen vara ett exempel på en lämplig insats. 1.1 Syfte och frågeställning Syftet med detta examensarbete är att studera betydelsen av hundar i terapeutiska och rehabiliterande sammanhang i arbetet med barn som har autism, samt dess relevans för socionomers arbete med hundar. För att besvara syftet används följande frågeställning, 1. Hur påverkar utbildade hundar klientens psykiska hälsa? 2. Vilka etablerade metoder och strategier finns för att effektivt integrera hundar i socionomens arbete med klienter? 6 2. BAKGRUND Bakgrunden presenteras utifrån fyra underrubriker. Vars första del utgörs av en presentation av historiken mellan djur och människa. Del ett följs av del två som består av en begreppsförklaring. Del tre introducerar tidigare nationell såväl som internationell forskning. 2.1 Historia: Djur och människan. Serpell (2006) berättar att djuret och människan kan härledas långt tillbaka i tiden, i teologin kan vi se spår av djur, animism. Animism är ett begrepp och presenteras inom religioner som ett antal regler. Reglerna bygger en social kultur. Principen av animism är att alla naturliga objekt och fenomen är bundna till en själ eller ande. Vidare beskriver författaren djurets historik med start från animismen till shamanismen vidare till djuret i medeltiden samt klassisk tid. Inom animismen fanns tankar om skyddsandar i form av djur som man kunde förlora. De shamanska krafterna assisteras av skyddsandarna och kunde hjälpa till i relationerna mellan individen och den skyddsanden denne individ hade, som då var i form av ett djur. Om en individs psykiska hälsa inte var god berodde detta på relationen med sitt “djur” som är en skyddsande, vilket en shaman kunde hjälpa till med. Den animistiska tron utmärkte sig särskilt i jakt- och samlar samhället, men visas även i olika former inom nomad- och jordbrukssamhället. Historien avbildar djuret och människans samexistens i fysisk men även spiritual form genom olika avbildningar. Ett exempel är från Egypten som har gudar med djurhuvud. Serpell (2016) belyser även hundens roll i Grekland där hunden användes till att slicka på sår eller skador för att läka personen. Det kunde även vara vid sjukdom, så lärde människan hunden att slicka på det behövande området, exempelvis huvudet, så upplevdes hundens tunga ha en läkande effekt. Det finns lertavlor från tempel där de har skrivit, “Thuson of Hermione, en blind pojke, fick sina ögon slickade dagtid av en av hundarna från templet och gick därifrån helad”. Hunden ansågs vara helande och en medlare mellan denna och den nästkommande världen. Både Parshall (2003) och Serpell (2006) lyfter att historiska berättelser om människans relation med djuret i bemärkelse kring hur djuret bidrar till ökat välmående både fysiskt och psykisk inte är fullständig. Djuret har alltid universellt accepterats som gynnsamt om djuret har använts som sällskap, vakt, arbete eller jakt. Det Parshall (2003) menar med ofullständig är att det inte förens nyligen som frågan angående om djuret kan bidra till förbättring hos en individs psykiska och fysiska mående har besvarats. Författaren diskuterar däremot vidare att man redan år 1699 har noterat användning av djur som terapeutiska medel. Parshall (2003) lyfter att John Locke förespråkade att ge barn djur för att motivera dem till ömma känslor och en känsla för ansvar gentemot andra. År 1792 har det noterats att bondgårdsdjur använts på en återhämtningsplats i syfte att förbättra det psykiska måendet. Det gjordes däremot ingen vidare vetenskapliga studier trots att det noterades och uppmärksammades att ge en positiv effekt. Författaren berättar vidare om Boris M. Levinson som var psykolog professor i USA som försökte 7 hjälpa ett barn med svåra kommunikativa utmaningar. Levinson hade sin hund Jingles med sig, som han lämnade barnet ensam med för en kort stund. När Levinson kom tillbaka pratade barnet med hunden. Det gjordes däremot ingen vetenskaplig studie om effekterna relaterade till händelsen. Barnhart et al. (2020) tar upp att den första som använt sig av djur i terapirummet var Florence Nightingale, samt även Sigmund Freud. Nightingale använde små djur för att reducera ångest hos barn och vuxna som var institutionaliserade. Freud använde sin hund, Jofi, som assisterade för att bygga en terapeutisk relation och ge trygghet till klienterna. I Freuds anteckningar skrev han att hunden gav klienterna ett lugn och ett välbefinnande genom sessionerna. Även detta noterades, men minimal forskning gjordes. 2.2 Djurassisterad terapi Djurassisterad terapi (DAT) är en adaptiv behandlingsmodell, berättar Compitus (2019). Vidare King, Wetters och Mungre (2011) förklarar att DAT innebär att man använder sig av speciellt tränade djur i syfte att hjälpa individer psykiskt och fysiskt. Djuret tränas inom det specifika område som djuret ska användas inom, som exempelvis barn med autism, svårt cancersjuka patienter på sjukhuset eller äldre på äldreboenden. DAT är en form av tilläggsbehandling utformad för att bidra till förbättring hos individen fysiskt, socialt och emotionellt eller kognitiva funktioner. Behandlingen kan ges både i grupp och individuellt. Utöver att DAT bidra till förbättringar, minskas även beteendeproblem, depression och ångest förklarar Chandler et al. (2010). Alla typer av djur kan användas i DAT, men det mest använda är häst och hund. Detta arbete utgår från DAT med hund och som även kommer att benämnas som “hundar i terapeutiska och rehabiliterande sammanhang”, eftersom arbetet med hundar utbildade i ett specifikt syfte kan se väldigt varierande ut. Arbetet är även väldigt brett och en definitionsfråga. Chandler et al. (2010) förtydligar att DAT sker med djur som är guidade av en utbildad terapeut. Djuret kan användas i olika syften. Ett exempel på hur en hund kan användas i terapi är vid relationer. En terapeut hade en terapisession med en 16-årig ungdom som satt tyst och hade suttit tyst vid flera tillfällen och även med andra terapeuter. Terapeuten valde därmed att ta in sin hund, Rusty, som bidrog till att ungdomen blev motiverad, aktiv och talade glatt kring terapin och Rusty. Terapin började och avslutades med 10 minuter lek mellan den 16 årige ungdomen och Rusty. Däremellan vilade Rusty sitt huvud i knät på killen som klappade lugnt, samtidigt som han kunde samtala med terapeuten och skapa en relation. Hunden blev en brygga mellan klienten och terapeuten, och visar hur hunden kan användas för ett relationsbyggande. Compitus (2019) betonar detta ytterligare genom att hunden illustrerar för klienten en trygghet mellan hunden och terapeuten som bidrar till att klienten observerar tilliten som hunden känner och därmed bygger en trygghet till terapeuten. Ett av kärnvärdena i det sociala arbetet är vikten av att inkludera mänskliga relationer. Djur kan hjälpa till med att förbättra, bygga och etablera mellanmänskliga relationer mellan människor. Djurassisterad terapi är mångfacetterad som fungerar kompetensbyggande och är 8 en känslomässigt korrigerande intervention. 2.3 Djur i skol- och vårdmiljöer Nedan presenteras först regleringar kring hur hundar får vistas i vårdmiljöer och därpå presenteras regleringar kring hur hundar får vistas i skolmiljöer. 2.3.1 Vård och omsorg Granger och Kogan (2006) tar upp att trots uppenbar framgång med djur i institutioner förbjuds djur till stor del i sjukhusmiljöer. Lefebvre et al. (2008) förklarar att i Nordamerika har djur understödda insatser växt, men lägger stor vikt på infektionskontroll policy. Riktlinjerna innehåller följande punkter med fördjupningar; handhygien, facilitet hantering för program med djur, bestämmande gällande djurart dess ålder samt härkomst, djurens temperament, hälsokontroll av djuret, kostråd för djur, träning för djur föraren, förberedande inför djurets besök, hantera lämplig kontakt mellan djur och människor under besök, djurassisterande djur, djur som patienten äger, kontaktspårning, bestämmande av lämplig plats att ses på och avslutningsvis renligheten av miljön. Sveriges lantbruksuniversitet (2021) informerar om att det finns ett antal styrdokument skapade internationellt för arbete med hundar i syfte att användas vid terapeutiska och rehabiliterande sammanhang. De styrdokument som finns internationellt som Sverige till del även förhåller sig till är PetPartner som både utbildar och certifierar djur för att delta i djur understödda insatser. Petpartner är framtagen och utförandet sker i USA. SCAZ, Society for Companion Animal Studies, startades 1979 för att gynna arbetet med att studera interaktionen mellan människor och djur. IAHAIO, Animal Assisted Intervention International, är en djurskyddsorganisation som omfattar vård, skola och omsorg. Vidare lyfte Sveriges lantbruksuniversitet (2021) att Serpell har samlat och kartlagt riktlinjerna som är framtagna från ovannämnda organisationer. Riktlinjerna varierar däremot mycket och skapar därför också utmaningar under forskningsområdet men också för den verksamma individer som arbetar med hunden. Även i Sverige finns liknande utmaningar eftersom arbetet inte kan kvalitetssäkras och det saknas ackreditering möjligheter från en oberoende nationell utbildare. I Sverige utgår utbildningen för vårdhundar utifrån svensk standard som är en ISO-standard, berättar Sveriges lantbruksuniversitet (2021). ISO-standarden innehåller krav och rekommendationer. Kraven och rekommendationerna är skapade för att arbeta inom verksamheter som äldreomsorgen, demensvård och rehabilitering för vuxna med förvärvad hjärnskada, SS8760000:2013. Idag arbetar dock fler utanför standarden som kraven och rekommendationerna är skapade för. Även så har Socialstyrelsen i samverkan med Folkhälsomyndigheten, Arbetsmiljöverket, Statens veterinärmedicinska anstalt och Jordbruksverket tagit fram ett dokument med vägledning för hundar inom vård och omsorg. Dokumentet innehåller lagar och regler som är av relevans för att arbetet ska utföras på ett säkert sätt, men dokumentet behandlar även frågor som 9 kvalitetsarbetet. Kvalitetsarbetet rör djurskydd, arbetsmiljö, smittskydd och hälsoskydd. Ett exempel på en vägledning som rör just kvalitetsarbetet är att hunden, varken om det är tillfälligt eller regelbundet, inte får röra sig fritt i lokalerna. Vidare har Svensk förening för vårdhygien (2019) i Sverige tagit fram vårdhygieniska rekommendationer avseende djur inom vård- och omsorgsverksamheter. Rekommendationer är framtagna med hjälp av regelverk och expertis för hur hundar får användas inom vården beroende på om det är en vårdhund, besökshund, social tjänstehund, terapihund eller assistanshund utifrån ett smitto perspektiv. För terapihund, vårdhund och besökshund gäller samma riktlinjer. Det är vårdhundsföraren som ansvarar för hundens skötsel samt att hålla sig informerad om det finns pågående smittspridningar på vårdenheten de ska besöka inför varje besök. Om det finns en pågående smittspridning får vårdhunden inte vistas på enheten. Svensk förening för vårdhygien (2019) förklarar att i ledningssystemet för systematiskt kvalitetsarbete anges det att för varje vård- och omsorgssituation krävs en individuell riskanalys och riskhantering, vilket även gäller för vårdhundar och assistanshundar. Riskanalysen ska dokumenteras och ansvarig chef ansvarar för att den utförs samt att en skriftlig rutin skapas på enheten. Riskfaktorer hos vårdtagaren som man tittar på är; sår, eksem, diarré, pågående antibiotikabehandling, nedsatt immunförsvar, centralvenösa infarter, operationssår och känt bärarskap av resistenta bakterier. Det finns även riskfaktorer hos hunden som man tittar på som exempelvis pågående antibiotikabehandlingar, sår och hudproblem eller tidigare känt bärarskap av resistenta bakterier. För att hunden ska kunna få arbeta, måste hunden genomgå hälsokontroller årligen av en legitimerad läkare. Utöver hälsokontrollen måste hundföraren även ansvara för hälsokontroller som att hunden inte får ha tecken på sjukdom som exempelvis diarré. Öron och förekomst av mjäll måste även kontrolleras, samt så måste träckprov årligen tas för analys av mask. 2.3.2 Skola Sveriges lantbruksuniversitet (2021) förklarar att det inte finns några regler kring hur hunden får användas eller vistas i skolmiljön. Det finns rekommendationer till skolor att skapa egna riktlinjer som ska bygga på Socialstyrelsens dokument angående regleringarna för vård och omsorg miljön. Skolverket har däremot själv inte tagit fram något men menar på att hundar i skolmiljön kan vara gynnsam om inga andra alternativ finns. Med anledning till att pälsallergiker och individer med astma kan påverkas av om hundar vistas i skolmiljöer har astma- och Allergiförbundet tagit fram vägledningar specifikt framtaget för hundar i skolmiljö. Syftet är att hitta en möjlighet för att möjliggöra en lösning som inte påverkar pälsdjursallergiker eller individer med astma negativt. Riksförbundet för skolsköterskorna har svarat på astma- och allergiförbundets vägledning positivt eftersom att det finns ingen dokumentation om att någon elev med astma har blivit 10 försämrad. Riksförbundet för skolsköterskorna menar även i enlighet med skolverket och astma- och allergiförbundet, att det kan skapa goda förutsättningar och skulle kunna fungera för alla oavsett behov. 2.4 Autism Herlofson (2014) beskriver att autism och autismliknande tillstånd, även kallat autismspektrumtillstånd, är neuropsykiatriska störningar. Det kan variera i grad, men är mest utmärkande med svår begränsning av förmågan till ömsesidig socialt samspel och uttalande kommunikationssvårigheter. Det är en kognitiv påverkan som orsakar symtomen. Individer med autism kan därmed även ha svårigheter med tidsuppfattning, fokusera, planera, ta initiativ, ha helhetsuppfattning samt kan vara ljud och ljus känsliga. Författaren menar på att autism är förenat med ett liv ständigt i stress. Detta kan leda till att självkänslan minskar samt att depression och ångestsyndrom vanligtvis förekommer. Diagnoskriterierna för autism enligt DSM-5 utdrag från Region Stockholm (2024) beskrivs på följande sätt; “A. Varaktiga brister i förmågan till social kommunikation och social interaktion i ett flertal olika sammanhang, vilket visar sig i följande, aktuellt eller anamnestiskt belagt (exemplen är illustrativa, andra yttringar förekommer): 1. Bristande förmåga till social ömsesidighet, alltifrån t ex att personen avviker från det normalt förväntade i sitt sätt att närma sig andra och ger bristande gensvar i samtalet, till att personen endast i begränsad utsträckning delar intressen eller känslor med andra, till att personen inte alls tar initiativ till eller ger gensvar vid sociala interaktioner. 2. Bristande förmåga till icke-verbalt kommunikativt beteende vid sociala interaktioner, alltifrån t ex bristande samstämmighet mellan verbal och icke-verbal kommunikation, till avvikelser i ögonkontakt och kroppsspråk eller bristande förståelse för och bruk av gester, till total frånvaro av ansiktsuttryck och icke-verbal kommunikation. 3. Bristande förmåga att utveckla, bevara och förstå relationer, alltifrån t ex svårigheter att ändamålsenligt anpassa sitt beteende till olika sociala sammanhang, till svårigheter att leka låtsaslekar med andra eller att skaffa vänner, till avsaknad av intresse för jämnåriga. Specificera aktuell svårighetsgrad: Svårighetsgraderingen baseras på nedsättningen av förmågan till social kommunikation och på förekomsten av begränsade, repetitiva mönster i beteendet. 11 B. Begränsade, repetitiva mönster i beteende, intressen eller aktiviteter vilket visar sig i minst två av följande, aktuellt eller anamnestiskt belagt (exemplen är illustrativa, andra yttringar förekommer): 1. Stereotypa eller repetitiva motoriska rörelser, stereotypt eller repetitivt tal eller bruk av föremål (t ex enkla motoriska stereotypier, ekolali, idiosynkratiska fraser, rada upp leksaker eller kasta föremål). 2. Insisterar på att inget ska förändras i vardagen, oflexibel fixering vid rutiner eller ritualiserade mönster i verbala eller icke-verbala beteenden (t ex extremt upprörd vid små förändringar, svårigheter med omställningar, rigida tankemönster, speciella hälsningsritualer, tar samma vägar eller äter samma mat varje dag). 3. Starkt begränsade, fixerade intressen som är abnorma i intensitet eller fokusering (t ex starkt fäst vid eller upptagen av speciella föremål, överdrivet inskränkta eller ensidiga intressen). 4. Hyper- eller hyporeaktiv vid sensorisk stimulering, eller säreget intresse för sensoriska aspekter av omgivningen (t ex verkar vara okänslig för smärta/värme/kyla, reagerar starkt på specifika ljud eller ytstrukturer, vidrör eller luktar påfallande överdrivet på föremål, visuellt fascinerad av ljus eller rörelse). Specificera aktuell svårighetsgrad: Svårighetsgraderingen baseras på nedsättningen av förmågan till social kommunikation och på förekomsten av begränsade, repetitiva mönster i beteendet. C. Symtomen måste ha förelegat under den tidiga utvecklingsperioden (men behöver inte vara tydligt märkbara förrän förväntningarna på social förmåga ligger bortom den faktiska, begränsade förmågan; senare i livet kan symtomen vara maskerade via inlärda strategier). D. Symtomen orsakar kliniskt signifikant nedsättning av den nuvarande funktionsförmågan socialt, i arbete eller inom andra viktiga funktionsområden. E. Dessa störningar förklaras inte bättre med intellektuell funktionsnedsättning eller globalt försenad psykisk utveckling. Intellektuell funktionsnedsättning och autism förekommer ofta samtidigt; för att diagnostisera samsjuklighet av autism och intellektuell funktionsnedsättning ska den sociala kommunikationsförmågan vara klart under den förväntade med hänsyn tagen till den allmänna utvecklingsnivån.” 12 3. TEORETISK REFERENSRAM I följande avsnitt presenteras den teoretiska referensramen med litteraturstudiens syfte och frågeställningar i åtanke. The human-animal relational theory, HART, valdes att användas i denna studie eftersom att teorin både studerar hunden och individen som hunden interagerar med. Detta anses vara lämpligt eftersom att i en interaktion är det fler parter involverade, samt som kan komma att påverkas. Att därmed använda en teori som tar hänsyn till båda parterna i interaktionen tycktes vara passande. 3.1 The human-animal relational theory Chandler (2018) har utvecklat en människo-djur relationell teori, the human-animal relational theory. HART stämmer överens med aktuell vetenskaplig förståelse av neurobiologin i interaktionen mellan människa och djur, särskilt den psykosociala och psykofysiologiska effekten. Det finns vetenskaplig förståelse av processen för socialt engagemang hos däggdjur, människor och andra djur. Detta ger stöd för hur människa-djur interaktioner kan skapa effektfulla upplevelser. Det sociala responssystemet och svars systemet på stress är två primära biologiska system i art engagemang bland däggdjur. Dessa två system är separerade men samspelar med varandra. Det är således den neurobiologiska interaktionen mellan djur och människor som förenar de två system. Vid en positiv social interaktion mellan terapi djuret och människan visar det inom några minuter att hormoner frisläpps hos individen som ökar välbefinnandet, vilket rör det sociala responssystemet. Det sociala responssystemet blir att belöningssystemet startas, och det sociala samspelet känns givande och bra. Hormonerna som frisläpps är dopamin, endorfiner och oxytocin. Dopaminet stimulerar njutning centrat i hjärnan medan endorfinerna lyfter humöret. Oxytocinet stimulerar i sin tur den sociala anknytningen, vilket leder till förbättrat humör och undertrycker stress respons systemet där en lugnande effekt infaller. Oxytocinet förstärks när individen klappar djuret då beröring bidrar till att hudsensorerna stimulerar frisläppning av stora mängder oxytocin i hjärnan. Djur som exempelvis hundar och hästar kan uppleva interaktion och kontakt som vårdande på ett liknande sätt som människan. Djurets sociala responssystem som även ger belöning ligger i deras natur att söka kontakt och interaktion, förklarar Chandler (2018). Vidare beskriver Chandler (2018) att det sociala responssystemet ter sig liknande hos människan och djuret, vilket det även gör med svarssystemet för stress. När människan känner oro eller rädsla frisläpps det hormon som aldosteron, kortisol och adrenalin som resulterar i kamp, flykt eller frysnings respons. Samma hormon frisläpps hos djuret med samma resultat. Många djurarter har alarmerande signaler och lugnande signaler som exempelvis att gäspa, slicka, titta bort, skaka eller blinka. Det är några exempel på lugnande signaler från hunden, men hästens lugnande signaler påminner om hundens. Dessa signaler kan hundar och hästar göra om de själva upplever stress men även när de upptäcker stress hos en annan, 13 vilket innebär att det är signaler som de kan påvisa i interaktion med människor om de skulle upptäcka känslomässig nöd. Författaren menar således att hunden därmed har en biologisk fördel att kunna upptäcka och omedelbart reagera på en personens känslomässiga upplevelse. Eftersom djur använder flera sensoriska medel för att bedöma sin omgivning och de varelser som de möter inom den, inklusive syn, ljud, beröring eller känsla, lukt och smak kan hundarna upptäcka känslor som klienten möjligtvis försöker dölja från terapeuten. Chandler (2018) lyfter att det finns många olika djur som används i terapeutiska syfte, men vanligast är häst och hund på grund av deras angelägenhet att socialiseras och möjligheten för att träna dem. Häst och hund har även ett biologiskt system som möjliggör och motiverar till interaktion inom ett komplext socialt system. I detta arbete ligger fokuset däremot på hunden, vilket avgränsar arbetet från andra djur. HART är framtagen för att kunna vägleda i praktiken och vid handledning, förklarar Chandler (2018). Under en session finns det många terapeutiska relationella moment mellan terapi djuret, deltagare i terapi-sessionen, klienten och terapeuten. Dessa relationella momenten är följande, (a) mellan klient och terapidjur medan rådgivare observerar; (b) mellan kurator och terapidjur medan klienten observerar; (c) mellan klient och kurator medan terapi djuret observerar; och (d) vid samtidig interaktion mellan rådgivare-klient-djur. Under flera av dessa relationella dynamik som finns under en session har terapeuten många möjligheter att känna igen och bearbeta en klients medvetna och omedvetna motivation. Hunden bidrar till en effektiv social stimulans, och även till en varm terapeutisk atmosfär. När klienten kan få möjlighet att klappa på hunden kan eventuell ångest lätta och klienten kan bli mer närvarande, äkta och få en trygghetskänsla som kan skapa en starkare terapeutisk allians. Skulle terapi djuret göra en plötslig ändring i sin position eller närhet till klienten kan det vara en signalering från djuret att den har uppfattat en förändring i den interna upplevelsen med klienten. Det kan vara en ökad känslomässig lidande eller annan typ av känslomässig förändring som djuret uppfattat genom sina receptorer. Terapi djuret och terapeuten som är tränade tillsammans, kan därmed signalera till varandra vid förändringarna som i sin tur hjälper terapeuten att hjälpa klienten genom att vara medveten vid förändringar. Hunden borde inte betraktas som ett föremål i syfte att användas i terapisessioner, menar Chandler (2018) utan värdesättas det hunden kan bidra med som en social varelse i det psykodynamiska mötet. Alla i rummet där terapi sessionen pågår påverkas av hunden, både passivt och aktivt. Ett exempel på ett passivt möte med hunden är om hunden skulle ligga och sova på klientens fötter under sessionen, även då skulle hunden kunna bidra med tröst och trygghet. Viktiga aspekter att ha med sig i möte med klient och terapihunden är att sätta gränser för vissa beteenden hos båda parterna samt att använda sig av hundens naturliga tillstånd och arbeta med dessa parametrar. Gränssättningar handlar om säkerhet och att bevara välfärden för både hunden och individerna. Att använda sig av hundens 14 naturliga tillstånd handlar om att inte skapa onaturliga eller hämmande beteenden. Sitt, ligg eller stanna är enklare kommandon som inte är allt för onaturliga utan är aktiviteter som hunden kan engagera sig i. Samtidigt är det viktigt att hitta en balans kring detta eftersom att en hund som strikt följer sitt och stanna kvar kan inte visa på om klienten skiftar i måendet genom att gå fram och slicka på dennes hand, berättar Chandler (2018). Det får därmed inte vara allt för många hämningar heller, men måste fortfarande vara inom gränserna för säkerhet. Fortsättningsvis förklarar Chandler (2018) att det är möjligt att genom leksaker, godis och agilityhinder att underlätta engagemang mellan hund och klient. Föremålen kan användas för att få hundens uppmärksamhet eller styra djurets interaktion. Det är användbart när en terapeut vill få klienten att engagera sig i kommando- eller lekbeteende som en del av sessioner, dock kommer de att rikta djurets fokus, uppmärksamhet och beteende, och i viss mån, för bestämma mängden och typen av djurets sociala engagemang. Vid dessa aktiviteter kan hunden i viss grad förlora möjligheten för att kunna känna, reflektera eller ta hänsyn till klientens interna tillstånd. Ett tydligt exempel på hur människo-djur interaktionen kan se ut i en session kan vara när hunden söker sig till individen, varpå terapeuten säger “Namnet på hunden* ser ut som att söka fysisk närhet till dig just nu”, varpå klienten svarar “Ja, hunden känner att jag behöver stöttning just nu. Hunden tar hand om mig”. Terapeuten svarar “Berätta mer”, vilket resulterar i att klienten öppnar upp sig kring varför en extra stöttning upplevs behövas. HART’s relevans i detta arbete är möjligheten att kunna studera dels individen, men även hunden i interaktion med varandra under ett terapeutiskt tillfälle. HART hjälper även till med att kunna studera frågeställningarna för att kunna besvara dessa. 15 4. MATERIAL OCH METOD Först presenteras metoden samt efterföljande processer. Avslutningsvis lyfts etiska övervägande. För att samla in data i syfte att besvara frågeställningarna gjordes en systematisk litteraturstudie som innehåller kvalitativa och kvantitativa studier. Studien började som en allmän litteraturstudie och har en deduktiv slutsats eftersom att studien utgår från HART teorin när empirin undersöktes. I en allmän litteraturstudie beskrivs och analyseras valda studier med inte på ett systematiskt sätt, förklarar Forsberg (2017). Forskningsprocessen börjar alltid med en allmän litteraturstudie där syftet sammanställs. Studien specificeras därefter genom en systematisk litteraturstudie. Mulrows och Oxman i Forsberg (2017) definierar en systematisk litteraturstudie genom att man utgår från en fråga som besvaras systematiskt genom att identifiera, välja, värdera och analysera relevant forskning. Forsberg (2017) lyfte vidare att en systematisk litteraturstudie innebär att man systematiskt söker, kritiskt granskar och sammanställer därefter litteraturen inom vald ämne. Analysmetoden för denna studien är en tematisk analys med en kombination av teorianalys som kommer att beskrivas i databearbetningen. 4.1 Urval och litteratursökning Genomförandet av denna studien började med att välja ämne som önskades att studera. Att det blev att göra en studie om hundar i arbete med en specifik målgrupp var att hundar i rehabiliterande syfte har varit lite omtalade och upplevts vara lite använd samtidigt som att det är på frammarsch. Det ansågs därför vara spännande att studera hur det verkligen ser ut och vad effekterna är. Valet av den specifika målgruppen, individer med autism, grundar sig i att en del av artiklar som hittades i början av processen var riktade mot målgruppen. Intresset låg även i det psykiska mående , vilket målgruppen berörde. Det blev därmed en spännande målgrupp att undersöka effekterna av hund understödda insatser hos. När forskningsområdet var bestämt, utökades processen av litteratursökning och det blev mer specificerat vad sökningarna riktade sig efter, vilket Forsberg (2017) även förklarar i urvalsprocessen. Valet av att studien skulle vara en litteraturstudie blev satt tidigt i genomförandet av studien. Det ansågs vara lämpligt med en litteraturstudie för att kunna ta in så mycket forskning från hela världen, av det som finns. Hundar i rehabiliterande syfte är mer utbrett i olika länder och genom litteraturstudier möjliggör det att ta in och studera befintliga studier. Syftet med studien samt frågeställningarna avgjordes relativt snabbt i processen, däremot är det först i slutet av studien som det har upptäckts att målgruppen är mer specifikt barn med autism. Det hölls ganska öppet barn som vuxen fram till slutet av studien. Anledningen till att det inte specificerades från början var för att 16 möjliggöra all forskning och inte begränsa det. Det var inte säkert hur mycket forskning som fanns och att börja med ett mindre antal exkluderingar, och kunna exkludera efterhand, ledde till studiens formning i enlighet med Forsberg (2017) principer. Sökningarna har gjorts utifrån väl valda ord genom sex sökningar på två olika databaser, psycinfo och sociological abstract. Sökningarna är gjorda för att inkludera djurassisterad terapi, effekterna av djurassisterad terapi, historiken kring djurassisterad terapi, hur djurassisterad terapi kan användas samt djurassisterad terapi vid behandling av individer på autismspektrumet. Dessa sökningar går att se tillsammans med de valda sökorden (se bilaga 1). Exkluderingar som är gjorda i arbetet är andra djur i djurassisterad terapi, samt att klientgruppen i terapiformen är avgränsad endast till individer med autism. Exkluderingarna samt avgränsningarna är gjorda för att specificera studien. Det gjordes inte en aktiv exkludering inom vilket åldersspann målgruppen skulle befinna sig i, men under arbetets gång och i de hittade artiklarna inkluderas endast barn med autism. Det finns däremot ett kort stycke som innefattar barn med autism samt deras föräldrar, dock är föräldrarnas del väldigt liten och förklaras med utifrån barnet. Databaserna som har använts är psycinfo och sociological abstract. Det finns olika sökstrategier, men det är av vikt att formulera rätt frågor eller meningar. Det finns även sökord som “AND” eller “OR” vid fritext sökningar som kan hjälpa sökningen. Sökorden som har använts i denna studien är ord som “Animal assisted therapy AND Autism” och “AAT”. Det finns olika steg i urvalsprocessen, berättar Forsberg (2017), vilket även har varit processen för detta arbete. Processen i detta arbete började med att identifiera intresseområdet, vilket resulterade i hunden i arbete med klienter som har autism. Identifierandet av ord kom ganska snabbt eftersom att det var ganska specificerat, men det kom fram att det finns många olika benämningar på själva arbetet med hundar i terapi sammanhang såsom exempelvis AAT, animal-assisted therapy och therapy dog. Det gjorde att sökningarna kunde utökas och specificeras mer. Kriterierna i sökningarna var från 2000 talet och framåt, då det först var en osäkerhet på hur mycket forskning som fanns för det valda intresseområdet. Vissa sökningar gjordes med mer avsmalning med årtalen 2015 till 2024 samt 2020 till 2024 för att hitta mer nyare forskning för variation och ett bredare spektrum. Detta ger insikt i eventuella förändringar i studierna. Peer-review-funktionen var vid alla sökningar registrerat. Efter att sökningarna utfördes började sökandet efter relevanta artiklar. Titlar och abstracts lästes och även ibland hela texter. Det har varit två artiklar som först hade tänkts inkluderas efter att ha varit igenom lästa, men under arbetets gång har arbetet specificerats och därmed har artiklarna exkluderats. Arbetet började relativt brett med specificerades efterhand, vilket har resulterat i de valda artiklarna för att besvara frågeställningarna och uppnå sitt syfte. Totalt hittades elva artiklar. Utöver artiklarna har relevant litteratur även hittats genom sökningar. 17 För att bedöma om artiklarna är kvalitativa eller kvantitativa har Alvehus (2019) förklaring av en kvalitativ metod använts, samt Eriksson Barajas (2014) för en kvantitativ. I en kvalitativ metod ligger intresset i meningar eller innebörder. Syftet är att ta reda på hur människor konstruerar sin världsbild och sina relationer, för att på så sätt skapa mening i tillvaron. Det är alltså det som människor upplever som man vill förstå eller skapa en förklaring till. I denna studien har de kvalitativa artiklarna bidragit till att studera betydelsen av utbildade hundar i arbetet med klienter som har autism samt se hur hundar i terapeutiska och rehabiliterande sammanhang påverkar klientens psykiska hälsa. Syftet är även att undersöka dess relevans för socionomers arbete med hundar genom att se vilka etablerade metoder och strategier som finns för att effektivt integrera hundar i socionomens arbete, vilket görs genom att undersöka människors upplevda upplevelser i terapi med djur. Till skillnad från en kvalitativ ansats med fokus på upplevelser, känslor och åsikter som bidrar till en mer djupgående information, handlar den kvantitativa ansatsen om siffror samt frågor som rör hur ofta något inträffar eller när händelser inträffar, enligt Eriksson Barajas (2014). De kvantitativa studierna har givit denna studien uppfattning om i vilket omfång och möjligheter för att kunna ge ett mer generaliserat resultat. Vidare har studien gjorts genom att analysera valda artiklar utifrån HART teorin som är framtagen av Chandler (2018). Resultatet kondenserades ut i tre huvudteman för att kunna besvara frågeställningarna, men även för att skapa en djupare förståelse i effekterna hos barnen. Analysen av de valda artiklar gjordes genom att studera kriterierna i den valda teorin för att se om de överensstämde. Artiklarna använder sig inte uttryckligen av HART teorin, men artiklarna beskriver och förklarar det som HART teorin säger. 4.3 Datainsamling Sökningarna är gjorda i databaserna Psycinfo och Sociological abstract. I PsycInfo har följande artiklar tagits fram: Den 24 maj gjordes en sökning som gav tre artiklar: Matching Animal-Assisted Therapy Techniques and intentions with counseling guiding theories (C, K. Chandler et al. 2010) har inkluderats eftersom att det är en studie som integrerar djurassisterade interventioner i praktiken till teori. Effect of time-out session with working animal-assisted therapy dogs (C king et al. 2011) fördjupar sig kring vad djurassisterad terapi är, hur arbetet med individ och hunden kan se ut samt effekterna av det. 18 Handbook on animal-assisted therapy: Foundation and guidelines for animals-assisted interventions (A, H. Fine 2006) är ett kompendium med data, teorier och riktlinjer för djurassisterad terapi. Den 28 augusti gjordes en sökning som gav tre artiklar: Research and reflection: Animal-assisted therapy in mental health settings (D Parshall. 2003) har tagits med då en grundhistoria av djurets och människans relation beskrivs samt olika interventioner lyfts i artikeln. Animal Assisted Interventions on Therapy Farms for Those With Autism (G. Bernhart, et al. 2020) har inkluderats eftersom artikeln lyfter djur interventioner i behandling med individer på autismspektrumet. Guidelines for animal-assisted interventions in health care facilities (S L. Lefebvre et al 2008) förklara ur ett säkerhetsperspektiv för hur djur kan användas inom vårdmiljöer. I Sociological abstract har följande artiklar tagits fram: Den 6 december gjordes en sökning som gav fyra artiklar: The Process of Integrating Animal‑Assisted Therapy into Clinical Social Work Practice ( K Compitus 2019) lyfter innebörden av djurassisterad terapi och hur den integreras i det sociala arbetet. Australian parents’ experiences of owning an autism assistance dog (R Appleby et al. 2022) förklarar hur hunden kan användas hos familjer som har barn med autism. Artikeln berättar även effekterna som hunden har på både barnen med autism och föräldrarna. Improving social participation of children with autism spectrum disorder: Pilot testing of an early animal-assisted intervention in Spain (A Ávila-Álvarez et al. 2020) undersöker om terapihundar kan förbättra social interaktion om interventionen implementeras tidigt hos barn med autism. Vitality from Experiences in Nature and Contact with Animals—A Way to Develop Joint Attention and Social Engagement in Children with Autism? (K Byström et al. 2019) lyfter hur behandling med djur i naturmiljöer påverkar barn med autism. Den 18 december gjordes en sökning som gav en artikel: Human-animal Relational Theory: a Guide for Animal-assisted Counseling (C, K. Chandler 2018) diskuterar och förklarar teorin HART, the human-animal relational theory, som är aktuell i det terapeutiska arbetet mellan djuret och 19 människan. HART teorin studerar vad som händer och hur individen och djuret påverkats av interaktionen mellan varandra. 4.4 Databearbetning och analys Bearbetningen av materialet är gjord genom en tematisk analys för att skapa en mer djupgående förståelse för empirin och fånga de komplexa nyanser som kan finnas i artiklarna. Analysmetoden tillämpas även för att syftet som dels fokuserar på subjektiva upplevelser och betydelser skulle kunna kartläggas samt redogöras. I detta steg av studien avsattes god tid för att utifrån den valda teoretiska referensramen bearbeta empirin, vilket Kvantila (2024) förklarar är ett vanligt tillvägagångssätt. Den teoretiska analysen är vald eftersom empirin är analyserad utifrån teorin. Utifrån den tematiska analysmetodens principer gjordes flera analyssteg för att stärka både tillförlitligheten och giltigheten till det kommande resultatet (Alvinius et al., 2023). Empirin bearbetades först genom läsning, följt av utkristallisering av kodning av relevanta ord och stycken i artiklarna. Det är även i detta första steg som alla aspekter av artiklarna kodades som ansågs vara relevanta till forskningsfrågan. Steg två bestod av att finna teman eller möjliga samband mellan koderna, med studiens syfte ansågs endast de koder med identifierbara mönster och teman som mest relevanta i detta steg. Kriterierna bestod således av att innehållet skulle spegla en av, eller båda frågeställningarna. Det tredje steget i processen var att granska innehållet i respektive tema, att säkerställa att både rubrik och kod representerar kärnan i innehållet (Alvinius et al., 2023). För att slutligen namnge respektive tema med passande namn med tillhörande definition. Tabell 1. Kodning av datamaterialet Artikel Kod Tillhörande del Matching Animal-Assisted Therapy Techniques and intentions with counseling guiding theories Informativ, DAT Bakgrund Effect of time-out session with working animal-assisted therapy dogs Informativ, DAT Bakgrund 20 Handbook on animal-assisted therapy: Foundation and guidelines for animals-assisted interventions Historia om hund och människa Bakgrund Research and reflection: Animal-assisted therapy in mental health settings Historia om hund och människa Bakgrund Animal Assisted Interventions on Therapy Farms for Those With Autism Historia om hund och människa Bakgrund Guidelines for animal-assisted interventions in health care facilities Djur i vård miljö Bakgrund The Process of Integrating Animal‑Assisted Therapy into Clinical Social Work Practice Informativ, DAT Bakgrund Australian parents’ experiences of owning an autism assistance dog Hund i hem Resultat Improving social participation of children with autism spectrum disorder: Pilot testing of an early animal-assisted intervention in Spain Hund i vård miljö Resultatet 21 Vitality from Experiences in Nature and Contact with Animals—A Way to Develop Joint Attention and Social Engagement in Children with Autism? Hund och natur Resultatet Human-animal Relational Theory: a Guide for Animal-assisted Counseling Teori Teori 4.5 Etiska övervägande Artiklarna förutsätts ha genomgått en etisk granskning eftersom att artiklarna är peer-reviewed. En separat etisk granskning har på grund av detta inte gjorts. Det är forskarnas ansvar att följa en god forskningssed och förväntas därmed att förhålla sig till forskningsetiska ramverk, följa lagar samt etablerade forskningsetiska normer, vilket Vetenskapsrådet (2018) även tar upp. 22 5. RESULTAT Arbetet med hundar i syfte att hjälpa individer med autism kan se ut på fler sätt. Hundarna kan därmed integreras i det terapeutiska arbetet både för terapeuten och individen genom olika metoder. Under resultatet kommer tre sätt att presenteras, med liknande resultat. Det som skiljer sig åt är tillvägagångssättet och miljön. Först presenteras hunden i en vårdmiljö, vidare presenteras hunden i en hemmamiljö och avslutningsvis presenteras hunden i en naturmiljö. En kategori tabell (tabell 2) har gjorts för att förtydliga hur resultatet utifrån kategorierna hör samman. Tabell 2. Kategorier och resultat. Kategori Resultat Terapi hund i ett terapeutisk sammanhang Relationsbyggande. En brygga mellan terapeut och klient. Utbildad hund i hemmamiljö Säkerhet och trygghet. Minskade stressnivåer. Hund i natur miljö Reducerad stress. Kognitiv utveckling* *Förbättrad förmåga att känslo reglera, kommunicera, interagera socialt, uppfatta andras emotioner 5.1 Terapihund med terapeut Ávila-Álvarez (2020) lyfter vikten av att så tidigt som möjligt initiera med terapeutiska program för barn med autism, eftersom att det finns större neuroplasticitet under de första levnadsåren. Autism kan upptäckas tidigt och kan i de flesta fall diagnostiseras efter tre års ålder. En färdighet för individer med autism som ofta upplevs som en svårighet är deltagandet i det sociala livet. Ávila-Álvarez (2020) gjorde en undersökning som inkluderade barn med autism. Varje barn fick individualiserad och omfattande uppmärksamhet utifrån det specifika barnets behov. Kriterierna för deltagandet i Ávila-Álvarez (2020) studie var följande: (a) barn som bor i samhället i åldern mellan 30 månader och 6 år; (b) med en trolig eller bekräftad primär diagnos av ASD; och (c) ha den mentala och fysiska förmågan att förstå och följa interventions procedurer; (d) ingen känd historia av cynofobi eller allergi mot hundar; (e) att inte tidigare ha deltagit i terapi sessioner med hjälp av hundar; och (f) inte får icke-farmakologiska terapeutisk vård vid annan behandlingscentral än studieenheten. Vidare förklarar Ávila-Álvarez (2020) att barn med astma, luftvägssjukdom med obstruktiv komponent, samt alla som visade överdrivet obehag, ångest eller rädsla när 23 aktiviteter med hunden utförts uteslöts. Interventionen utformades för att uppmuntra social interaktion och välmående hos barnen, genom att utveckla psykosociala färdigheter. Ávila-Álvarez (2020) kom fram till att det är genomförbart att tillämpa terapihundar så tidigt hos barn med autism, samt att det resulterade i avsevärd förbättrad kommunikation och social interaktionsförmåga. Det visade sig även vara en ökad ögonkontakt mellan barnet och hunden. Även verbal och fysisk kontakt ökade. Denna ökningen var betydande ökande frekvens. Hunden visade sig kunna bidra i en ökad social interaktion hos barnet med autism i en vårdmiljö. Ávila-Álvarez (2020) lyfter vidare att hunden har utvecklat ett naturligt initiativtagande för social interaktion hos människor och ger även ett kontinuerligt villkorslöst stöd. Hunden är icke-dömande i kontakt med människor och använder sig av en icke-verbal kommunikation som bidrar till att man kan läsa hundens kroppsspråk. Hundens kroppsspråk är hundens kommunikation, vilket kan vara tolkningsbar och förutsägbar. Detta bidrar till att barnen med autism uppmuntras till utveckling eftersom relationen till hunden blir mindre utmanande och en terapeutisk samt lugn miljö skapas. Det är genom att skapa en trygg och välbekant miljö inom vårdmiljön med hjälp av hunden som kan bidra till att barnet blir motiverad till kommunikation och ett initiativtagande till aktiviteter med andra människor. Hunden skapar med andra ord förutsättningar för social interaktion i en trygg miljö. Terapihundskolan (2024), som utgår från vårdhund standard SS 8760000:201, berättar att hund understödd terapi med terapeut i Sverige utgår från teorin om att emotionella svårigheter samt patologier kommer högst troligen från tidigare relationer som har varit problematiska. Till grund av detta har nya relationer stor betydelse för återhämtningen samt att relationen mellan terapeuten och klienten är av vikt för att terapin ska vara effektiv. Det är genom hunden som terapeuten och klienten kan få en öppnare relation och bidra till en effektivare återhämtning. Målet är att hunden kan hjälpa till att utforska klienten inre värld. 5.2 Assistanshund för familjer Appleby et al. (2022) förklarar att individer med autism kan vara impulsiva och oförutsägbara i sitt beteende eftersom att de har svårigheter med känslor samt att bearbeta social information. Det skulle kunna vara att ett barn med autism impulsivt springer iväg från sina föräldrar. Appleby et al. (2022) berättar att familjer blir isolerade för att de impulsiva och oförutsägbara beteendena försvårar rörligheten i samhället samt deras socialisering. Familjerna känner en oro för barnets säkerhet men också fruktan av att bli dömd av andra. Studier visar att föräldrar till barn med autism har minskad spontanitet, begränsade aktiviteter utanför hemmet, högre nivåer av stress samt ökad trötthet. I ett utvärderingsprogram på Irland fick familjer som har barn med autism en assistanshund. Assistanshunden kunde bidra till ökade familjeutflykter samt ökad säkerhet i och utanför hemmet. Kortisolnivåerna på morgonen kunde även minskas hos både barnet och föräldrarna, samtidigt som föräldrarna upplevde att stressnivåerna minskade. Utvärderingsprogrammet gav familjerna förbättrad säkerhet, förbättrad motorik samt att relationer och social kompetens förstärktes. 24 Appleby et al. (2022) lyfter att föräldrarna upplevde att hunden gav barnen en säkerhet samt ett lugn och tillhandahållande av vänskap. Hundarna var tränade på att skydda barnet i miljöer utanför huset. Hundarna hade exempelvis lärt sig att lägga sig ner om ett barn impulsivt sprang iväg vilket förankrade barnet. Hundarna lärde sig även att stanna vid trappor och trottoarkanter. Hundarna gav även barn tröst och sällskap. Genom att hundarna la sig över barnen knä resulterade det i ett tryck och andra sensoriska input vilket lugnade barnen. Anledningen till att många av de deltagande familjerna valde enligt Appleby et al. (2022) att prova med en hund i hemmet var för att ge sitt barn sällskap, då föräldrarna upplevde att på grund av att barnet hade kommunikationssvårigheter med andra ofta resulterade det i att barnet spenderade mycket tid ensam. Barnet började spendera tid med hunden, lutade sig mot hunden, läste för hunden, tittade på tv tillsammans och ansåg hunden vara en vän. En del av barnen började även utanför hemmet använda hunden som ett sätt att stärka sitt självförtroende i stressiga situationer som exempelvis att tala offentligt, vilket bidrog till att barnen började att delta i aktiviteter som annars inte vore möjligt. Det visade sig även att barn som varit icke-verbala, där föräldrarna inte visste att deras barn kunde kommunicera verbalt, började verbalt att kommunicera efter att hunden flyttat in. Hunden skapar ett intresse hos barnet för att interagera med hunden, vilket bidrog till att barnet lärde sig ord för olika saker. Hunden kunde även agera som ett sätt för barnet med autism att interagera med andra barn, vilket bidrar till sociala färdigheter. Även empati var något som utvecklades hos barnen genom hunden som exempelvis att man blir ledsen om man skadar sig för det gör ont, förklarade Appleby et al. (2022). 5.3 Hund och natur Djur och natur är en behandlingsmetod som växer. Hundar och naturmiljöer i arbete med barn på autismspektrumet har visat positiva effekter. Byström (2019) undersöker tillsammans med Grahn och Hägerhäll en djupare förståelse av mekanismer som ligger bakom dessa positiva effekter av att involvera djur och natur i en behandling som är utvecklingsmässigt stödjande för barn med autism. Programmet är en ett och ett halvt årigt långt gruppbaserat natur-, djur-, interaktion och kommunikationbehandling. Behandlingsmiljön är på en mindre gård omgivet av en naturlig miljö och där det finns djur. Barnen deltar i ridning, lekar som kurragömma, jaga och springa samt andra aktiviteter tillsammans med terapeuter. Sessionerna är två och en halv timme och sker under skoltid en gång i veckan. Det ger 40 tillfällen totalt. Gruppen består av fyra till fem barn och sex till sju teraputuer. Av dem sex till sju terapeuterna är det psykolog, sjukgymnast, arbetsterapeut, special pedagog, terapeut, lärare och lärarassistent, samt en person som ansvarar för djuren. Den pedagogiska insatsen handlar om att i förskolan träna olika färdigheter i små steg, eftersom att intellektuell funktionsnedsättning vid autism innebär minskade möjligheter att lära sig genom kognitivt lärande. Det primära målet är att stödja en normal utveckling vid behandling av autism. En del av beteendeproblemen tros 25 vara grundat i de kognitiva svårigheterna, samt den neurologiska omognaden. Det hindrar den tidiga upplevelsebaserade utvecklingen som barn med typisk utveckling annars genomgår i relationer och interaktioner med andra människor i en miljö som är trygg och stimulerande. En miljö som är trygg och stimulerande för barn med typisk utveckling kan vara över- eller under stimulerande för ett barn med autism. De dagliga upplevelser av interaktion som miljön bjuder på kan vara svårt på ett utvecklingsfrämjande sätt på grund av de sociala och kommunika svårigheter tillsammans med hyper- och hypokänslighet individer med autism har. Brist på utvecklingsfrämjande är i sig negativt och kan i sin tur påverka psykologiska utvecklingar. Genom att skapa bättre förutsättningar för att denna typ av erfarenhetsbaserad utveckling är därför av stor vikt för att minska negativa konsekvenser på sikt. Starka negativa känslor förknippade med upplevelser av stress är för små barn svåra att hantera och ofta behöver de hjälp med att reglera dem. Barn med autism har på grund av sin funktionsnedsättning lättare att känna stress. De har även svårare att använda sociala strategier som att vända sig till andra människor för att få hjälp med att reglera de starka känslorna som väcks vid stress. Kompletterande strategier som kan hjälpa för att nå en förbättrad känslomässig stabilitet är därför mycket viktig. Det visar sig att natur miljöerna för barn med autism ökar socialt initiativ samt en minskning av typiska autistiskt beteende, stress och även en lägre nivå av ångest under terapisessionerna när en hund närvarar. Studien visar även på förbättringar inom social interaktion och kommunikation. Resultatet i Byström (2019) studie gav tre huvudkategorier; reducera stress och få lugn och ro i sinnet, nyväckt nyfikenhet och intresse samt användandet av uppmärksamhet och spontanitet i att upptäcka, leka och interagera. Dessa huvudkategorier kan med hjälp av HART teorin även appliceras till assistanshund i familjer samt terapihund med terapeut. Nedan kommer en fördjupad förklaring samt beskrivning utföras utifrån huvudkategorierna. 5.3.1 Reducera stress och få lugn och ro i sinnet Byström (2019) förklarar att starka negativa känslor är ofta associerade med stress, och för små barn blir det starka negativa känslor som de behöver hjälp med att reglera. Det finns sociala strategier för att få hjälp med att reglera stress känslorna där barnet vänder sig till en annan person, men för ett barn med autism är det svårare att använda sig av dessa former av strategier. Naturen är naturligt lugnande för människor. En av förklaringsmodellerna till varför naturen är stressreducerande är det evolutionära som förklarar att människan har utvecklats i naturen och därmed har människan anpassats både fysiologiskt och psykologiskt. Natur och hund i behandling med barn blir därmed direkt stressreducerande men även i arbetet när en terapeut är närvarande. Ett exempel på en insats som en terapeut kan göra i behandlande syfte i naturen med hund är att använda det som 26 en distraktion. En distraktion innan interaktionen med sig själv eller andra kan bli för intensiv och överbelastande. Hunden kan tillsammans verbalt eller icke verbalt med terapeuten bli ett känslo stöd för att reglera nivån av upphetsning hos barnet. Det är dock genom hunden som terapeuten kan hjälpa barnet, och fånga deras uppmärksamhet från det som skapar en oro till att rikta den mot andra element i miljön som kan verka lugnande. Det är genom hunden som terapeuten kan hjälpa eftersom det är hunden som skapar en trygghets barriär och ett intresse hos barnet. Det har även visat sig i naturmiljöer tillsammans med hund att barnet självständigt kan ta behövande pauser från situationer som kan skapa stress. Barnet har då kunnat distrahera sig själv genom att flytta fokus till hunden eller något annat i naturen. Detta har möjliggjort att reglera stressnivåerna. Det har inte heller bara varit ett behov för att reglera stress utan barnen har använt naturen och hunden även när de är trötta eller är i behov av längre tid för att processa intryck. När barnet sedan är redo, har barnet kunnat återvända till gruppen och/eller terapeuten. Ett annat sätt som terapeuten kunde hjälpa barnen att stressreducering var att använda ett språk som inkluderade djur för att starta en konversation och på så sätt närma sig barnen, berättar Byström (2019). Ett exempel som lyfts är när en pojke lämnade gruppen efter en interaktion med ett annat barn och en hund. Pojken stod och kollade ut i naturen ganska frustrerad. Terapeuten närmade sig pojken och genom att beskriva sin hypotes kring vad som hänt i interaktionen, alltså att pojken hade svårt att hantera situationen att ett annat barn även interagerade med hunden och därmed gick, men genom ett fågelperspektiv. Terapeuten konverserade med pojken att fågeln hade iakttagit detta och frågade därpå om fågeln hade rätt. Pojken svarade att fågeln hade rätt och kunde därefter bryta sitt emotionellt spärrade tillstånd och återgå till gruppen. Byström (2019) förklarar att det har även visat sig att när hundarna lekte och interagerade med varandra bidrog det till att barnen studerade dem och började skratta, vilket skapade en känsla av trygghet. När platsen kändes trygg skapade det i sin tur ett intresse för platsen. Barnen studerade hundarna och de hundarna utstrålade smittade av sig till barnen. Hade hundarna ett lugn i sig berättade det för barnen att detta är ingen farlig miljö. Många av hundarnas beteenden som att leka, äta, vila och visa känslor kan lätt kopplas samman med människors beteenden. Det hjälper terapeuten att kommunicera och interagera med barnen genom hundarna. Kommunikationen utvecklas och det har även upptäckts att människan kommunicerar på ett visst sätt med hundar. Oftast med en lugnare ton och genom få och tydliga ord repetitivt. Detta visade sig ha en god effekt hos barnen också. Anledningen till varför hunden och naturen ger barnet lugn och ro i sinnet är dels för oxytocinet, berättar Byström (2019). Oxytocin är ett hormon som lindrar smärta, sänker pulsen, blodtrycket och halterna av stresshormoner. När människan är i interaktion med hunden genom ögonkontakt eller att klappa då frisläpps oxytocin. Oxytocin tros även kunna frisläppas genom mjukt tal. Anledningen till att det upplevs frisläppa oxytocin vid mjukt tal är eftersom att många av barnen i 27 studierna själva utvecklar ett mjukt tal i konversation både med och om hundarna. Det visar även på att barnen får ett ökat välmående. Varför naturen kan ge ett lugn tros vara på grund av naturens formationer som symmetri, djup och avsaknad på hot, men även på grund av känslan av lugn som finns i naturen exempelvis porlande vatten eller eldens rörelser. Appleby et al (2022) visar på minskade kortisolnivåer och minskade stressnivåer hos både barnen och föräldrarna som tog del av assistanshunden. Höga kortisolnivåer kan leda till åderförkalkning, typ 2-diabetes, depression och försämrat immunsystem. Hunden bidrog genom sin träning och naturliga behov av att vara tillmötesgående till en känsla av ökad säkerhet genom att förankra barnet samt hjälpa med att reglera känslor. 5.3.2 Nyväckt nyfikenhet och intresse Det har alltid varit enkelt att initiera kontakt mellan människor genom djur och natur menar Byström (2019). I många sagor finns det djur i form av uppstoppade djur som skapar en kontakt. Det menas på att människan utvecklats med djur och natur, vilket är anledningen till att vi har ett särskilt intresse för detta samt att vi får ett lugn och en signal av välmående när vi studerar och ser djur som är avslappnade och vilar. Studier visar att naturen kan stimulera barns intresse, fantasi och känslor, samt att hjälpa barnen med association, tankar, språk samt att reflektera. Detta gäller även för barn med autism, berättar Byström (2019), men däremot innebär det inte att det skulle leda till ett mer analytiskt sätt att tänka på. Exempelvis att tankar kring att förstå slentrianmässig förståelse, göra liknelser eller reflektera språkligt. Det är naturens konkreta multisensoriska stimulans som anses vara särskilt viktigt för barn med autism, eftersom att gruppen har svårt med det mer abstrakta representations tänkandet. “Medvetenhet” är ett begrepp som studeras i studier kring barn, där definitionen är att människor har en medvetenhet om sin omgivning samt dess möjliga funktioner och betydelse, alltså i studier kring barn studerar man hur barn använder naturen i utforskande och lek. En pinne på marken skulle exempelvis kunna användas som ett verktyg men även som ett svärd. Naturens olika förmågor kan vara sensoriskt för barn samt innehåller konkret information som hjälper barn med autism att bli nyfikna och visa intresse i vad som händer, samt att hjälpa dem med att skapa fantasier samt forma idéer. Naturens och hunden stimulans skapar med andra ord en nyfikenhet och ett intresse hos barnen, som i sin tur vitaliserar deras tänkande. Terapeuterna kan därmed använda sig av barnens ökade intresse i sina insatser genom att samordna barnets uppmärksamhet, belyser Byström (2019). När familjerna fick en assistanshund i deras familj blev det en ökad nyfikenhet och möjlighet för barnen att delta i aktiviteter, berättar Appleby et al. (2022). Barnen utvecklar sin förmåga till empati och kommunikationsstrategier för att göra sig förstådd dels med hunden men även till sin omgivning. 28 5.3.3 Användandet av uppmärksamhet och spontanitet i att upptäcka, leka och interagera I många av interaktionerna i naturen med djur skapar tillfällen där barnen med autism involverar personerna runt om sig i att interagera, förklarar Byström (2019). Genom att exempelvis peka och berätta, men också genom att berätta om upplevelser eller något barnet ser där barnet söker ögonkontakt och håller ögonkontakten med det som barnet visar och personen barnet pratar med. Det är väldigt ovanligt att barn med autism kallar på sig uppmärksamhet för att uttrycka sig eller att interagera och kunna bibehålla ögonkontakt som skiftar i fokus för att berätta något. Byström (2019) lyfter att naturen, djuren och lek som exempelvis kurra gömma eller att leka med en hund kräver för barnet att vara uppmärksam på sig själv och sin omgivning, vilket utvecklar barnets förmåga att skifta fokus, kontrollera beteenden som att vara aktiv eller vila men även att interagera i sociala interaktioner. Det är ett dynamiskt flöde som barnet lär sig. Rörelse dynamiken ger barnet en ökad vitalitet och mental energi som resulterar i en ökad vakenhet. Den ökade vakenheten bidrar till förmågan att kunna reflektera i samtal, engagera sig socialt och använda mer fantasi vid lek. 29 6. DISKUSSION OCH ANALYS Syftet med detta arbete var att studera betydelsen av hundar i terapeutiska och rehabiliterande sammanhang hos barn med autism, samt hur arbetet kan se ut. Resultaten av att använda hundar i terapeutiska syften visar sig ha en god effekt. Effekten som visar sig är en utvecklad kognitiv förmåga, vilket inkluderar förbättrad förmåga att känslo reglera, kommunicera, interagera socialt och uppfatta andras emotioner. Hunden uppfattas ge barnet en grundtrygghet som tillåter barnet oavsett miljö att utvecklas. Utvecklas i termer av kognitiva förmågor som resulterar i ett ökat välmående, samt chans för att bibehålla ett ökat välmående. Trygghet är enligt Maslows behovstrappa som Fahlke & Johansson (2007) lyfter ett grundläggande behov som hunden verkar bidra med till barnen. Hos terapeuten blir hunden en brygga mellan barnet och terapeuten för ett relationsbyggande. I hemmet blir hunden en trygghet hos föräldrarna men även hos barnet. Barnet får hjälp med att känslo reglera och att bygga relationer genom att kommunikationen utvecklas. Hunden blir en vän för barnet, en vän som förstår och känner in sig hos barnet. För föräldern bidrar det till minskad stress och oro för sitt barn, vilket i sin tur gör att familjerna kommer utanför huset mer. Det ger föräldrarna möjlighet för sociala interaktioner men även för barnet. I miljöer utanför hemmet som exempelvis i skogen eller i parken kan hunden skapa en trygghetskänsla för barnet som studerar hunden, men även kan ta hjälp av hunden om behovet av att kunna reglera sina känslor skulle uppstå. Om hunden leker och är trygg, kan barnet tolka hunden och spegla emotionen som skapar ett lugn hos barnet. Exempelvis observerades det att i arbetet med hunden kunde individerna med autism efterhand bemärka och även berätta för terapeuten att “hunden är glad” eller att “hunden är lugn och sover”, alltså att se och uppfatta social information som i sin tur kan appliceras på sig själv eller andra individer. Genom att använda sig av hundar, men även naturen kan resultera i att det är lättare att bearbeta social information eftersom att känslorna blir mer tillgängliga när de “speglar sig”. Barn med autism har som ovan nämnt mer stress känslor som leder till ett försämrat psykisk mående. Hunden kan hjälpa barnet att reglera och hantera stress känslorna och därmed låter barnet få möjlighet att utveckla och utforska sina förmågor. Hunden bidrar alltså med god stimuli och trygghet oavsett om den terapeutiska stunden sker i hemmet, i en vårdmiljö eller ute i naturen. Det är ett område som inte är färdig utforskat. Det kan diskuteras om det finns tydliga arbetsformer eller regleringar. Socialstyrelsen (2024) lyfter vårdhunds standarden SS 8760000:2013 som alla vårdhunds utbildningar refererar till, men den syftar till ett arbete med ett vårdhundsteam inom äldreomsorg, demensvård och rehabilitering för vuxna efter förvärvad hjärnskada. Standarden och formuläret som Sverige utgår ifrån är med andra ord inte specificerad i en särskilt bred inriktning. Arbetet sker däremot i en bredare inriktning. Hundar i terapeutiska och rehabiliterande sammanhang visar sig idag pågå exempelvis med barn i skolor, barn med autism eller individer med en försämrad psykisk hälsa. Frågan är om hur tydliga riktlinjer samt hur tydliga arbetsformer som kan utformas eftersom att hundar och människor är individer. Arbetsformerna och 30 riktlinjerna är beroende av miljö men också individens behov. Hunden som placerades i en hemmiljö arbetar annorlunda än hunden som befinner sig ständigt i en vårdmiljö alternativt ute i naturen. I naturen och i vårdmiljön kan det både vara individuellt, men också i grupp som i sin tur också påverkar hur hunden arbetar och vad hunden specifikt är tränad till i de miljöerna. Enligt vårdhunds standarden SS 8760000:2013 ska verksamheten ansvara för ett systematiskt kvalitetsarbete. Vidare menar socialstyrelsen (2024) på att det finns tydliga regelverk på hur hunden får användas inom verksamheter och att det är genom att rutiner och resultat ska dokumenteras samt systematiskt följas upp. Samtidigt konstateras det att det finns otillräckligt stöd av vetenskapliga studier med underlag till effekterna. Många av studierna lyfter i sina diskussioner att det finns en avsaknad på deltagande som resulterar i att resultatet inte är lika säkert. Många önskar ett större deltagande för att kunna skapa ett större urval med kontroller och även om möjligt randomisering som skulle kunna bidra till en bredare kunskap. Möjligtvis skulle det resultera i att djurterapi är mer effektiv för vissa än för andra, vilket även återgår till att alla är individer. Det innebär att människan är inte fyrkantig utan alla fungerar olika. Skulle en person vara hundrädd, eller djur rädd, så hade djurterapi möjligtvis inte haft en god effekt. Hundar i terapeutiska sammanhang, eller även rehabiliterande syfte är inte alltid tillåtet. I Sverige finns det i dagsläget inga bestämmelser för var en hund skulle få lov att vara med, utan det är upp till var och en huvudman. SVT (2023) berättar om Ronja som är 16 år och lever med autism och återkommande panikångestattacker. Hennes hund Baba är tränad för att stötta Ronja i sin vardag. Baba är utbildad till att avbryta Ronja när hon självskadar eller att en panikångestattack är på väg. Gymnasieskolan som Ronja skulle börja på accepterade dock inte Baba som ett stöd för Ronja. Anledningen till varför Baba inte är tillåten i skolmiljön är att personal och elever kan vara allergiker eller vara hundrädda. Skulle det vara mer passande om skolorna erbjöd insatser som inkluderar hundar, eftersom skolan då själva kan styra arbetet. Styra arbetet i bemärkelsen att det skulle kunna vara en hund som har mindre allergen samt var hunden rör sig. Detta skulle motverka att allergiska individer påverkas, samt att hundrädda individer inte kommer i kontakt med hunden. Det finns hundar som utsöndrar mindre allergen och har en ökad chans för att individer med allergi tåler, däremot är det en kostnadsfråga eftersom dessa hundar kostar omkring 50 000 kronor. Det vore även en utbildad person, exempelvis en skolkurator, som skulle kunna utföra arbetet med en hund som då även skulle kunna vara ett stöd för individen som har ett behov av det. Skolkuratorn som skulle arbeta med ett hundekipage skulle även kunna hjälpa till med att styra hundens kontakt med hundrädda individer, och möjligtvis även vara till hjälp för dem. Spångholmsskolan hjälpte Tim, 13 år, som har diagnosen adhd och autism med skolhunden Vicky, berättar Sveriges Radio (2018). Vicky bidrog till att Tim fick full närvaro och tog egna initiativ i skolan. Det var alltså genom Spångholmsskolans hundekipage som man kunde hjälpa och bidra till stöd för minst en elev, som idag innebär att en elev kan slutföra sin skola. 31 6.1 Resultatdiskussion Resultatet visar, som kort nämnt ovan, ha en god effekt på den valda målgruppen. Hundar i terapeutiska och rehabiliterande sammanhang bidrog enligt studien till minskad stress, utvecklad empatisk förmåga, reglera känslor, ökad vilja till social interaktion, förbättrad kommunikation både verbal och inte verbal samt väcktes nyfikenhet. Hundarna bidrog även till en känsla av trygghet, en förmåga att anpassa sig och förhålla sig till sin miljö, men även att kunna identifiera och ta in andra personers känslor. Denna studien samlar befintlig forskning för att specifikt undersöka frågeställningarna kring hur hunden påverkar barnens psykiska hälsa samt vilka etablerade metoder och strategier som det finns för att effektivt integrera hundar i socionomens arbete. Att integrera hundar i socionomens arbete är inte tydligt, men det kan ske i olika miljöer samt genom att socionomen arbetar som kurator alternativt terapeut. Regleringarna och lagarna är, som även nämnt ovan, inte helt färdigutvecklade för ett tydligt ramverk som “så här ser det ut”. Det bidrar därmed till många möjligheter som samtidigt kan begränsas då det inte finns stöd heller. Finns det inget stöd är det svårt att argumentera för ett arbetssätt eller en önskan om exempelvis att få in hundar i en specifik verksamhet alternativt som Ronja med sin hund Baba som SVT (2023) lyfte. Att inte kunna få stöd i ett regelverk att få sin hund som är tränad i att specifikt hjälpa en med de särskilda individbaserade behoven kan begränsa användandet av hundar i terapeutiska och rehabiliterande sammanhang. Kravet för att få lov att använda hunden i terapeutiska och rehabiliterande sammanhang är dock att utbilda förare och hund till ett ekipage. Hunden och föraren arbetar därmed som ett ekipage med inriktning för den valda målgruppen. Ett lämplighetsprov måste göras där hundens egenskaper testas. Klarar hunden provet, får föraren och hunden gå vidare i utbildningen och påbörja den verkliga utbildningen. Utbildningen är en kostnadsfråga, eftersom utbildningarna kostar minst 30 000 kronor enligt Terapihundskolan (2024) prislista. Själva lämplighetstestet kostar 2 900 kronor. Skulle man önska att utbilda en till hund, kostar det lika mycket och utbildningen behöver genomföras igen. Vid behov av en egen assistanshund kan man via hundhjälpen i Uppsala (2024) köpa en färdigutbildad assistanshund, dock är även detta en kostnadsfråga eftersom att det kostar närmare 300 000 kronor Detta exkluderar en hel del människor i att kunna få ta del av assistanshundar, men det exkluderar även en del verksamma personer i att kunna utbilda fler hundar i syfte att användas som en insats. Skulle mer forskning och mer stöd för hundar i terapeutiska och rehabiliterande sammanhang finnas samt fortsatt visa god effekt, skulle det möjligtvis kunna bidra till ökad efterfrågan och därmed en tillgång som är tillgänglig för . 32 Ett förslag till en vidare forskning skulle vara hundar i arbete med en annan målgrupp, om det skulle ge liknande resultat med den kognitiva utvecklingen eller om det inte skulle ge någon effekt alternativt en helt annan effekt. En annan möjlig studie skulle kunna vara att insatsen med hundar ställs mot en annan insats för samma målgrupp och därmed jämföras. Möjligtvis att det finns en annan insats som kan ge barnet den tryggheten, eller är det tryggheten som bidrar till de goda effekterna? Det skulle studien kunna ge svar på om man ställde insatser mot varandra för att se vad det är i grunden som bidrar till de goda effekterna. Ett annat förslag skulle vara att göra en liknande studie men om fem till tio år eftersom att kunskapsläget troligtvis ser annorlunda ut till dess. Det kan vara mer utvecklat alternativt skulle det kunna vara så att det trots goda resultat inte forskats vidare på, då en ny bättre insats upptäckts. 6.2 Metoddiskussion Valet av att använda en litteraturstudie ansågs vara mest relevant för det som denna studien avsåg att studera. En möjlighet skulle kunna vara att göra en liknande studie men med intervjuer. Intervjuerna skulle då vara med verksamma som arbetar utifrån arbetsmetoder som inkluderar hundar med studiens valda målgrupp. Ett annat alternativ skulle vara att göra en studie genom att delta i en studiegrupp med studiens valda målgrupp med egna iakttagelser. För att kunna göra detta krävs dock att den som avser att göra studien har utbildningen och kunskapen för att kunna utföra en sådan typ av studie och arbete, alternativt att det redan finns en plats, exempelvis i Sverige, som arbetar på det sättet som man önskar att studera. Det enda som har hittats som använts sig av att arbeta med exempelvis djur och natur är Byström som detta arbete även bygger på. Det valda ämnesområdet är inte tillräckligt etablerat och använt i Sverige ännu. Kriterier som kan användas i denna studien är tillförlitlighet med fyra underrubriker som är trovärdighet, överförbarhet, pålitlighet samt en möjlighet att styrka och konfirmera, förklarar Bryman (2018). Trovärdighet handlar om beskrivningen som forskaren kommer fram till är acceptabel hos andra eftersom det finns olika beskrivningar av en verklighet. Överförbarhet innebär i vilken utsträckning forskaren kan påstå eller anse att resultatet som framkommit i studien kan appliceras i den önskade kontexten samt hur, varför och varför inte. Pålitlighet innebär att det ska finnas ett granskande synsätt för att det ska kunna bedömas som tillförlitligt. Det betyder att forskningsprocessen ska vara fullständig och det ska finnas en tillgänglig redogörelse. Möjlighet att styrka och konfirmera ska visa att forskaren agerat i god tro och därmed inte medvetet agerat på personliga värderingar som kan påverka resultatet. Tillförlitligheten i denna studien anses vara god. Resultatet har studerats genom fler artiklar och därmed studerat olika beskrivningar av en upplevd verklighet. Det har sökts efter andra upplevda beskrivningar, men de stod alla i liknelse med 33 varandra. Trots att studierna har studerats i olika miljöer kan man se ett liknande resultat. Studien anses vara överförbar eftersom att autism finns i hela världen, och utspelar sig på liknande sätt men är individuellt. Hundar i rehabiliterande och terapeutiska sammanhang finns också utspritt över världen, men har etablerats i olika grader. Det är dock erkänt och det har studerats på att använda hundar i rehabiliterande och terapeutiska sammanhang. Hundar i rehabiliterande och terapeutiska sammanhang har även använts i andra syften än studiens målgrupp. Forskningsprocessen redogörs från start till slut, vilket anses uppfylla pålitlighet kriteriet för en god tillförlitlighet. Möjligheten att styrka och konfirmera gör antalet artiklar, lagar samt annan litteratur som stärker och stödjer varandra i det som resultatet kommer fram till. Anledningen till att tillförlitlighet med underrubrikerna trovärdighet, överförbarhet, pålitlighet samt möjligheten att styrka och konfirmera valdes i metoddelen är för att det kändes som ett lämpligt val då studiens valda område rör upplevelser, iakttagelser samt känslor. Det innebär att studien är åt det kvalitativa hållet, där trovärdighet, överförbarhet, pålitlighet samt möjligheten att styrka och konfirmera är ett rekommenderat val. Ett alternativ hade kunnat vara att se på arbetet utifrån validitet och reliabilitet. Bryman (2018) lyfter Gubas och Lincolns osäkerhet för att använda sig av validitet- och reliabilitet kriterierna i en kvalitativ studie, eftersom de kriterierna avser att kunna fastställa en enda absolut bild av den sociala verkligheten. Guba och Lincoln menar dock på att det är nödvändigt att specificera termer för att bedöma kvaliteten, men även utgöra alternativ till validitet och reliabilitet. Validitet innebär i vilken utsträckning som de teoretiska begreppen stämmer överens med det material som samlas in i undersökningen som i sin tur ska tolkas förklarar Ekengren och Hinnfors (2013). En god validitet innebär därmed att studien studerar det som studien är avsedd att studera och fått anledning till att precisera samt definiera de mest väsentliga begreppen. Reliabilitet innebär enligt Ekengren och Hinnfors (2013) om tillförlitlighet. Bryman (2018) ställer, utifrån det, frågan huruvida resultatet skulle se ut om man skulle göra undersökningen igen. Skulle resultatet bli det samma eller ett nytt med en påverkan av slumpmässiga eller tillfälliga betingelser. Skulle denna studien analyseras utifrån validitet och reliabilitet skulle studien anses ha en god validitet eftersom att studien studerar hundens betydelse och påverkan på klientens psykiska hälsa, samt hur hundarna effektivt kan integreras i socionomens arbete. De viktiga begreppen som har preciserats och definierats i studien är i syfte att kunna mäta relevansen. Bryman (2018) menar att validitet i en kvalitativ undersökning handlar mer om hur man observerar eller identifierar det man avser att mäta. Det innebär således att observationerna ska stämma överens med de teoretiska idéerna. Reliabiliteten skulle kunna diskuteras eftersom att, som ovan nämnt, deltagandet är få i studierna. Skulle det bli ett högre deltagande eller att regleringar förändras i arbetet med djur och individer med autism skulle resultatet kunna bli nytt eller mer utvecklat. 34 7. Summering En slutsats efter att ha gjort denna studie är att mer forskning och ett högre deltagande behövs för att utveckla forskningsområdet. Studien visar dock på att hundar bidrar till ett ökat välmående hos barn med autism. Hundarna uppfattas ge barnen en trygghet som bidrar till en positiv utveckling. En annan slutsats från denna studie är att insatser borde sättas in tidigast möjligen för att hjälpa barnen att reglera känslor eftersom att individer med autism är mer benägna till upplevda känslor av stress som påverkar deras psykiska hälsa. Studien visar även på att det bör med mer stöd av forskning utvecklas regleringar och rekommendationer kring hur arbetet med hundar i terapeutiska och rehabiliterande sammanhang ska se ut. Studien visar på en avsaknad av tillräcklig forskning som kan stödja dels resultatet men också hur arbetet med hundar bäst kan integreras i arbetet som en socionom utför, men även andra yrkesverksamma som kan arbeta med hund. Resultatdelen kring effekterna på utbildad hund i en vårdmiljö saknar samma omfattning som hund med natur har. Det finns inte tillräckligt med forskning kring barn med autism i en vårdmiljö där hunden är en del av insatsen. Arbetet är dock utifrån den forskning som finns väl utfört med en transparens om att det saknas med forskning. Sverige skulle kunna forska vidare inom området hund i terapeutiska och rehabiliterande sammanhang. Sverige skulle exempelvis kunna tillsammans på en internationell nivå, men även på en nationell nivå, fördjupa befintlig forskning för att utforska området ytterligare. Det skulle kunna vara gynnsamt utifrån de redan positiva resultaten, men det skulle även vara gynnsamt av att komma fram till om insatsen har så bra effekter med ett större deltagande. I denna studien lyfts effekterna av hund i huvudsakligen tre olika miljöer som hund i vårdmiljö, hund i hemmet och hund i naturmiljö. Kort lyfts hunden i en skolmiljö. Vidare skulle det kunna fördjupas kring hunden i en skolmiljö som även är ett sätt att integrera hunden i socionomens yrke, som skolkurator. Det skulle även som nämnt i arbetet kunna vara gynnsamt och intressant att göra en vidare forskning på dels en annan målgrupp men även fördjupa denna studiens målgrupp genom att ställa andra befintliga insatser mot varandra. 35 8. REFERENSLISTA Alvinius, A., Borglund, A. & Larsson, G. (2023). Tematisk analys: din handbok till fascinerande vetenskap. (1 uppl.). Studentlitteratur. Appleby, R., Wright, S., Williams, L., & Stanley, M. (2022). Australian parents' experiences of owning an autism assistance dog. Health & social care in the community, 30(6), e4113–e4121. https://doi.org/10.1111/hsc.13805 Autismforum. (19 februari 2024). DSM-5. https://www.autismforum.se/om-autism/diagnoskriterier-0/diagnoskriterier-for-aut ism/ Ávila-Álvarez, A., Alonso-Bidegain, M., De-Rosende-Celeiro, I., Vizcaíno-Cela, M., Larrañeta-Alcalde, L., & Torres-Tobío, G. (2020). Improving social participation of children with autism spectrum disorder: Pilot testing of an early animal-assisted intervention in Spain. Health & social care in the community, 28(4), 1220–1229. https://doi.org/10.1111/hsc.12955 Barnhart, G., Silverwood, A., Efird, W., & Wells, K. (2020). Animal assisted interventions on therapy farms for those with autism. The Humanistic Psychologist, 51(2), 160–172. https://doi.org/10.1037/hum0000217 Bryman, A. (2018). Samhällsvetenskapliga metoder. (3 uppl.). Liber. Byström, K., Grahn, P., & Hägerhäll, C. (2019). Vitality from Experiences in Nature and Contact with Animals-A Way to Develop Joint Attention and Social Engagement in Children with Autism?. International journal of environmental research and public health, 16(23), 4673. https://doi.org/10.3390/ijerph16234673 Serpell, J. (2006). Animal-Assisted Interventions in Historical Perspective. In: Handbook on animal-assisted therapy. (2 uppl.). Academic Press. Compitus, K. (2021). The Process of Integrating Animal-Assisted Therapy into Clinical Social Work Practice. Clinical Social Work Journal, 49(1). https://doi.org/10.1007/s10615-019-00721-3 Cunningham, B., & Seirup, D. (Regissörer). (2014). Dogs on the inside [Film]. Cedar Creek Productions. Ekengren, A., & Hinnfors, J. (2013). Uppsatshandbok: Hur du lyckas med din uppsats. Studentlitteratur AB. 36 Eriksson-Barajas, K., Forsberg, C., & Wengström, Y. (2014). Systematiska litteraturstudier i utbildningsvetenskap - Vägledning vid examensarbeten och vetenskapliga artiklar. Natur & kultur. Forsberg, C., & Wengström, Y. (2017). Att göra systematiska litteraturstudier: värdering, analys och presentation av omvårdnadsforskning. (4 uppl.). Natur & kultur. Fahlke, C & Johansson, P (2007) Personlighetspsykologi. Stockholm: Natur & Kultur. Herlofson, J. (2014). Minipsykiatrin. Natur & kultur. Hundhjälpen (11 mars 2024) Assistanshundar https://hundhjalpen.nu/assistanshundar/ King, C., Watters, J., & Mungre, S. (2011). Effect of time-out session with working animal-assisted therapy dogs, Journal of Veterinary Behavior, 6, 232-238. Chandler, C.K., Portrie-Bethke, T.L., Minton, C.A., Fernando, D.M., & O’Callaghan, D. (2010). Matching Animal-Assisted Therapy Techniques and Intentions with Counseling Guiding Theories. Journal of mental health counseling, 32, 354-374. Chandler, C. K. (2018). Human-animal Relational Theory: a Guide for Animal-assisted Counseling. Journal of Creativity in Mental Health, 13, 429 - 444. Lefebvre, S. L., Golab, G. C., Christensen, E., Castrodale, L., Aureden, K., Bialachowski, A., Gumley, N., Robinson, J., Peregrine, A., Benoit, M., Card, M. L., Van Horne, L., & Weese, J. S. (2008). Guidelines for animal-assisted interventions in health care facilities. American journal of infection control, 36(2), 78–85. https://doi.org/10.1016/j.ajic.2007.09.005 Granger, P. B., & Kogan, L. (2006). Characteristics of animal-assisted therapy/activity in specialized settings. In: Handbook on animal-assisted therapy. (2 uppl.). Academic Press. DOI:10.1016/B978-012369484-3/50013-X Kvantila (12 mars 2024) Lathund till kvalitativ analys. https://www.kvantila.com/lathund-till-kvalitativ-analys 37 Lidfors, L; Åsbjer, E; Lindsjö, J; Karlberg, Sara (2021) Sociala tjänstehundar - användning, lagstiftning och djurvälfärd i mötet mellan hund och människa. SLU Future One Health 2021:9 Parshall, D. P. (2003). Research and Reflection: Animal-Assisted Therapy in Mental Health Settings. Counseling and values, 48, 47-56. Region Stockholm. (19 februari 2024). Det här är autism. https://www.autismforum.se/om-autism/det-har-ar-autism/ Region Stockholm. (19 februari 2024). Autism - DSM-5. https://www.autismforum.se/om-autism/diagnoskriterier-0/diagnoskriterier-for-aut ism/ Socialstyrelsen. (6 december 2023). Nu kommer nationella riktlinjer för adhd och autism. https://www.socialstyrelsen.se/om-socialstyrelsen/pressrum/press/nu-kommer-nati onella-riktlinjer-for-adhd-och-autism/ Socialstyrelsen (12 mars 2024) Vårdhund standard SS 8760000:2013 https://www.socialstyrelsen.se/globalassets/sharepoint-dokument/artikelkatalog/va gledning/2014-8-7.pdf Special Nest. (6 december 2023). Husdjur ökar samspel vid autism. https://www.specialnest.se/forskning/husdjur-okar-samspelet-vid-autism Svensk förening för vårdhygien. (28 november 2023). Djur i vården. https://s3-eu-west-1.amazonaws.com/static.wm3.se/sites/16/media/323512_Djur_i _v%C3%A5rden__slutversion_190918.pdf?1568833449 Sveriges lantbruksuniversitet. (28 november 2023). Hundunderstödda insatser. https://www.slu.se/institutioner/husdjurens-miljo-halsa/om-institutionen/avdelning en-for-antrozoologi/manniska-djur/hund-manniska/ SVT. (19 februari 2024). Ronja, 16, nekas ta med sin assistanshund till skolan i Kristianstad. https://www.svt.se/nyheter/lokalt/skane/ronja-16-nekas-ta-med-sin-assistanshundtill-skolan Sveriges Radio (11 mars 2024) Hundar kan vara nyckeln för barn med autism https://sverigesradio.se/artikel/6933389 Terapihundskolan. (11 mars 2024). Terapihund. https://terapihundskolan.se/ UNICEF. (7 mars 2024). Barn i socialt utanförskap. 38 https://unicef.se/socialt-skyddsnat/barn-i-socialt-utanforskap Vetenskapsrådet. (13 mars 2024). God forskningssed. Stockholm. https://www.vr.se/download/18.2412c5311624176023d25b05/1555332112063/Go dforskningssed VR 2017.pdf WHO. (7 mars 2024). Human rights. https://www.who.int/news-room/fact-sheets/detail/human-rights-and-health 39 9. BILAGOR Bilaga 1. Litteratursökning Tabell 1. Sökord: “Animal assisted therapy” “mental health” Autism* AAT* “Animal assisted interventions” Tabell 2. Artikelredovisning: Datum för sökning Databas Sökord (och hur sökord kombine rades) Avgräns ningar (År, peer-rev iew) Antal träffar Antal relevant a titlar/läs ta abstract Antal lästa i fulltext Antal valda artiklar (Som inkluderas i fördjupnings arbetet) 24/5 https://w ww-proq uest-com .proxy.m au.se/psy cinfo/ “Animal assisted therapy” 2000-01- 01 till 2023-12- 31, peer-revi ew, Scholarl y Journals 89 10 3 2 24/5 https://w ww-proq uest-com .proxy.m au.se/psy cinfo/ AAT* 2000-01- 01 till 2023-12- 31, peer-revi ew, Scholarl y Journals 311 13 4 1 40 28/8 https://w ww-proq uest-com .proxy.m au.se/psy cinfo/ “Animal assisted intervent ions” 2020-01- 01 till 2023-12- 31, peer-revi ew, Scholarl y Journals 252 12 6 4 28/8 https://w ww-proq uest-com .proxy.m au.se/psy cinfo/ “Animal assisted intervent ions” AND “mental health” 2020-01- 01 till 2023-12- 31, peer-revi ew, Scholarl y Journals 75 7 3 1 6/12 https://w ww-proq uest-com .proxy.m au.se/soc iological abstracts/ “Animal assisted therapy” AND “Autism ” 2015-01- 01 till 2023-12- 31, peer-revi ew, Scholarl y Journals 12 4 4 2 18/12 https://w ww-proq uest-com .proxy.m au.se/soc iological abstracts/ “The human-a nimal interactio n theory” 2001-01- 01 till 2023-12- 31, peer-revi ew, Scholarl y Journals 36 2 1 1 4 1