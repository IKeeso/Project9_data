Lekens betydelse för den sociala utvecklingen hos barn med autism En litteraturstudie Amalia Häger & Emilia Kuhlman Lärdomsprov Det sociala området 2023 Lärdomsprov Amalia Häger & Emilia Kuhlman Lekens betydelse för den sociala utvecklingen hos barn med autism – en litteraturstudie Yrkeshögskolan Arcada: Det sociala området, 2023. Identifikationsnummer: 9072 & 9073 Uppdragsgivare: Stiftelsen Sedmigradsky Sammandrag: Tidigare forskning har visat en stor ökning av diagnosen autism redan i småbarnspedagogiken och det kommer fortsättningsvis troligen att öka. Ökandet av diagnosen beror inte på att antalet barn med autism har ökat, utan att diagnosen nuförtiden hittas tidigare och lättare. Ämnet är avgränsat till barn med autism och specifikt inriktat på den sociala utvecklingen då det kommer till lekens betydelse. Syftet med litteraturstudien är att uppmärksamma barn med autism redan i småbarnspedagogiken och med hjälp av tidigare studier besvara hur man kan stödja barn med autism i leken och hur stöder leken den sociala utvecklingen hos barn med autism. Resultaten visar att barn med autism behöver närvarande vuxna som har kunskap om autism för att stödja deras lek. Det är viktigt att professionella känner till metoder som stödjer lek och en metod är TEACCH-programmet. Leken bidrar till att barnet känner sig inkluderad, språket utvecklas, sociala relationer utvecklas och barnet lär sig ta andra människors känslor i beaktande. Lärdomsprovet är ett beställningsarbete av Stiftelsen Sedmigradsky och temat är Utveckling av lärmiljöer inom småbarnspedagogiken. Arbetet stärker tidigare forskning på hur viktig leken är för barn med autism. Barnet behöver få stöd i leken för att sedan kunna utvecklas socialt genom lek. Nyckelord: Barn med autism, lek, lekens betydelse, sociala relationer, social utveckling, kommunikation, Stiftelsen Sedmigradsky Degree Thesis Amalia Häger & Emilia Kuhlman The significance of play for the social development of children with autism - a literature study. Arcada University of Applied Sciences: Social services, 2023. Identification number: 9072 & 9073 Commissioned by: Stiftelsen Sedmigradsky Abstract: Previous research has indicated a significant increase in the diagnosis of autism, even in early childhood education, and it is likely to continue to increase in the future. The rise in diagnosis is not due to an actual increase in the number of children with autism but rather to the earlier and more accurate identification of the condition. The focus of the study is limited to children with autism, specifically emphasizing the social development aspect regarding the significance of play. The purpose of the literature review is to highlight children with autism in early childhood education and, with the help of previous studies, address how to support children with autism in play and how play supports the social development of children with autism. The results indicate that children with autism require present adults with knowledge about autism to support their play. It is important for professionals to be familiar with methods that support play, and one such method is the TEACCH-program. Play contributes to the child feeling included, language development, the growth of social relationships, and the child learns to consider other people’s feelings. The thesis is a commissioned work by Stiftelsen Sedmigradsky, and the theme is Development of learning environments in early childhood education. The work reinforces previous research on the importance of play for children with autism. The child needs support in play to subsequently develop socially through play. Keywords: Children with autism, play, the significance of play, social relationships, social development, communication, Stiftelsen Sedmigradsky Opinnäyte Amalia Häger & Emilia Kuhlman Leikin merkitys autististen lasten sosiaaliselle kehitykselle - kirjallisuustutkimus Yrkeshögskolan Arcada: Sosiaaliala, 2023 Tunnistenumero: 9072 & 9073 Toimeksiantaja: Stiftelsen Sedmigradsky Tiivistelmä: Aiemmat tutkimukset ovat osoittaneet, että autismin diagnoosi on lisääntynyt huomattavasti jo varhaiskasvatuksessa ja se tulee todennäköisesti lisääntymään edelleen. Diagnoosin lisääntyminen ei johdu siitä, että autististen lasten määrä on lisääntynyt, vaan siitä, että diagnoosi löytyy nykyään aikaisemmin ja helpommin. Aihe rajoittuu autistisiin lapsiin ja keskittyy erityisesti sosiaaliseen kehitykseen leikin tärkeyden osalta. Kirjallisuustutkimuksen tarkoituksena on kiinnittää huomiota autistisiin lapsiin jo varhaiskasvatuksessa ja vastata aikaisempien tutkimusten avulla, miten autistisia lapsia voidaan tukea leikkiin ja miten leikki tukee autististen lasten sosiaalista kehitystä. Tulokset osoittavat, että autistiset lapset tarvitsevat autismista tuntevien aikuisten läsnäoloa tukemaan leikkiään. On tärkeää, että ammattilaiset tuntevat leikkimistä tukevat menetelmät ja yksi menetelmä on TEACCH-ohjelma. Leikki auttaa lasta tuntemaan itsensä osalliseksi, kieli kehittyy, sosiaaliset suhteet kehittyvät ja lapsi oppii ottamaan huomioon muiden tunteet. Oppinnäytetyön on tilannut Stiftelsen Sedmigradsky ja sen teemana on Oppimisympäristöjen kehittäminen varhaiskasvatuksessa. Työ vahvistaa aikaisempaa tutkimusta leikin merkityksestä autistisille lapsille. Lasta on tuettava leikissä voidakseen kehittyä sosiaalisesti leikin kautta. Avainsanat: Autismi lapsilla, leikki, leikin merkitys, sosiaaliset suhteet, sosiaalinen kehitys, kommunikointi, Stiftelsen Sedmigradsky Innehåll 1 Inledning.................................................................................................................................. 6 2 Syfte och frågeställning.......................................................................................................... 6 3 Bakgrund................................................................................................................................. 7 3.1 Autism................................................................................................................................................7 3.2 Barn med autism ................................................................................................................................8 3.2.1 Utveckling av sociala färdigheter hos barn med autism ............................................................10 3.3 Lek ...................................................................................................................................................11 3.3.1 Lekens betydelse .....................................................................................................................11 3.3.2 Olika typer av lekar..................................................................................................................12 3.3.3 Autism och lek.........................................................................................................................13 4 Tidigare forskning................................................................................................................. 14 4.1 Undervisning i lek, främjande av låtsaslek? .......................................................................................15 4.2 Inkluderande småbarnspedagogik.....................................................................................................15 4.3 Vänskapsrelationers betydelse för barn med autism i småbarnspedagogiken ....................................16 4.4 Lekens betydelse & lekbaserat lärande .............................................................................................17 5 TEACCH................................................................................................................................. 18 6 Metod..................................................................................................................................... 20 6.1 Litteraturstudie som metod ..............................................................................................................20 6.2 Innehållsanalys.................................................................................................................................21 6.3 Urvalskriterier...................................................................................................................................22 6.4 Etiska aspekter .................................................................................................................................22 7 Resultat.................................................................................................................................. 23 7.1 Lek ...................................................................................................................................................23 7.1.1 Svårigheter i lek.......................................................................................................................24 7.1.2 Fantasilek ................................................................................................................................24 7.2 Social utveckling ...............................................................................................................................25 7.2.1 Språk.......................................................................................................................................26 7.2.2 Sociala relationer.....................................................................................................................27 7.3 Tydliggörande pedagogik ..................................................................................................................27 7.4 Metoder för professionella ...............................................................................................................29 8 Diskussion............................................................................................................................. 30 8.1 Metoddiskussion ..............................................................................................................................31 8.2 Resultatdiskussion ............................................................................................................................32 8.3 Slutord .............................................................................................................................................34 Källor.............................................................................................................................................. 35 Bilagor............................................................................................................................................ 38 Bilaga 1: Insamling av artiklar.....................................................................................................................38 Bilaga 2: Presentation av artiklar................................................................................................................39 6 1 Inledning Vi är två socionomstuderanden på Yrkeshögskolan Arcada och vi skriver vårt lärdomsprov inom det sociala området. Målet med vårt lärdomsprov är att ta reda på vad leken har för betydelse för den sociala utvecklingen hos barn med autism. Uppdragsgivaren för vårt lärdomsprov är stiftelsen Sedmigradsky och temat är Utveckling av lärmiljöer inom småbarnspedagogik. Vi har avgränsat vårt arbete till barn med autism och specifikt riktat in oss på den sociala utvecklingen då det kommer till lekens betydelse. Lek är en stor del inom småbarnspedagogiken och främjar den sociala utvecklingen hos barn, vi vill därför genom vårt lärdomsprov fokusera på detta ämne. Vi har specifikt valt att fokusera på barn med autism, eftersom diagnostiseringen blir alltmer vanlig i tidigare ålder. Barn lär sig av att leka och utvecklas socialt men för barn med autism kan detta bli en utmaning (Edfelt 2019 s. 93 – 94). Vi vill med detta lärdomsprov ta reda på vad som underlättar och lockar barn med autism till lek. Eftersom vi har egna erfarenheter av att jobba med barn med autism blir detta ett viktigt tema för oss. Vi anser att det skulle vara viktigt för alla som jobbar inom småbarnspedagogik att ha kunskap om autism och andra särskilda behov för att kunna underlätta vardagen både för barnen och professionella. 2 Syfte och frågeställning Syftet med vårt arbete är att uppmärksamma barn med autism redan i småbarnspedagogiken. Tidigare forskning har visat en stor ökning av diagnosen autism redan i småbarnspedagogiken och det kommer fortsättningsvis troligen att öka. Nuförtiden upptäcker man även diagnosen i ett tidigare skede hos barn än förr i tiden. (Edfelt 2019 s. 93) Mesibov m.fl. (2007 s. 47) tar också upp att beteendemönstren för autism hittas tidigare än förut. Ökandet av diagnosen autism beror inte på att antalet barn med autism har ökat utan att diagnosen nu för tiden hittas tidigare och lättare. 7 Våra frågeställningar: Hur kan man stödja barn med autism i leken? Hur stöder leken den sociala utvecklingen hos barn med autism? 3 Bakgrund I detta kapitel kommer vi ta upp hur kunskapen om autism har utvecklats genom tiderna och tidigare forskning kring ämnet, vi riktar oss in på barn med autism och utvecklingen av sociala färdigheter hos barn med autism. I bakgrundskapitlet kommer vi även ta upp leken, lekens betydelse, olika typer av lek samt autism och lek. 3.1 Autism Det finns texter skrivna på tidigt 1800-tal om personer som troligtvis levde med autism. Forskningen tog sin början efter att Leo Kanner 1943 upptäckte ett ovanligt beteendemönster som han kallade ”tidig barnautism”. Han valde ut två specifika drag som centrala för diagnosen, svårigheter med sociala kontakter och extrema behov av rutiner. Kort därefter publicerade Hans Aspberger en artikel gällande barn och ungdomar med ett annat beteendemönster som han kallade Asperger syndrom. De specifika drag för diagnosen enligt honom var bland annat naivitet, olämpliga sociala närmanden mot andra, specialintressen, enformigt tal och specifika inlärningssvårigheter. Asperger menade att de syndrom han beskrev skilde sig från Kanners definition av autism men menade även att det fanns många likheter. (Wing 2012 s. 19–21) Medan Asperger gjorde sin undersökning hade han ingen kännedom om Kanners arbete. (Gillberg 1999 s. 14) Senare har det visat sig att det redan på 1700-talet har skrivits vetenskapliga texter om barn med beteendemönster som stämmer in på autism, de till skillnad från Kanner och Asperger föreslog ingen diagnos utan skrev enbart om dessa barn som intressanta individer. (Gillberg 1999 s. 14) Alla forskare sedan Kanners artikel har varit överens om att autism oftare drabbar pojkar än flickor. (Gillberg 1999 s. 105) Orsakerna till att autism oftare drabbar pojkar än flickor 8 är okända, något som kan ha betydelse är att det kan vara svårare att upptäcka autismen hos flickor. En tanke enligt Wing (2012 s.71) är att flickor kan ha en högre social förmåga över lag än pojkar och att det därför krävs gravare skador för att försvaga dem hos en flicka. Det antogs länge att autism var en emotionell störning och inte en fysisk störning, föräldrars sätt att fostra sina barn antogs då vara orsaken till problemet. Detta orsakade bekymmer och oro hos föräldrarna som hade barn med autism. (Wing 2012 s. 22–23) Senare har man kommit fram till att autistiskt beteende inte kommer från utvecklingsproblem. (Wing 2012 s. 25) Autism är en neuropsykiatrisk diagnos och inte en sjukdom. Diagnosen går inte att undvika eller ”ta bort” då det handlar om personens beteende, förutsättningar och svårigheter. (Rasmussen & Strömberg 2022 s. 17–18) Specialbegåvningar är något som ofta kan förekomma hos människor med autism, en sådan specialbegåvning kan exempelvis vara utantillminne, musikalitet och formuppfattningar. (Gillberg 1999 s. 62) Det har länge varit en diskussion kring skillnaderna mellan autism, Asperger syndrom och autismliknande tillstånd, år 2013 blev alla tre diagnoser under autismspektrumet. (Autism- och Aspergerförbundet u.å.) I dagens läge använder man ofta ordet autismspektrum eller förkortningen AST då man talar om dessa diagnoser. (Finlands Svenska Autism- och Aspergerförening rf. u.å.) Det finns en stor skillnad mellan individer med autism, både personlighetsmässigt och hur det visas utåt. Därför beskrivs autism som ett spektrum med många olika drag. (Autism- och Aspergerförbundet u.å) 3.2 Barn med autism Barn med autism tittar oftast mera på munnen och kroppen än i ögonen, vilket kan göra att de missar en del information. Det leder också till svårigheter med kommunikationen och sociala samspel. När ett barn är vid fyra års ålder börjar de förstå att andra har känslor och tankar som kan skilja sig från ens egna. Det utvecklas med åren och är grunden för 9 empati, barn med autism kan ha svårare med detta. Den utvecklas men i olika nivåer för autister, vilket gör att det blir svårt med det sociala. (Edfelt 2019 s. 82) Isbergsmodellen är en modell som används för att visa barnets beteende och orsakerna till det. På ytan av isberget syns barnets beteende som exempelvis ”Lea är arg. Hon vägrar ta på sig skorna.”. Under isberget finns orsaken till att Lea är arg, ”Lea vet inte vad de ska göra ute eller vad som händer sedan.”. (Edfelt m.fl. 2019 s. 57 – 59) Figur 1. Isbergsmodellen (Edfelt m.fl. 2019) Barn med autism har ofta svårt då saker förändras, de fokuserar på detaljer. Den sociala och kommunikativa utvecklingen är lägre och leder till att det är svårt med relationer och lek. (Edfelt 2019 s. 93) Diagnosen hittas tidigare nu än förr i tiden då det gjorts stora framsteg i diagnostiseringen på senare tid, redan under första året i barnets liv kan tecken dyka upp. De fem riktlinjerna för screening och diagnostisering av autism och autismliknande tillstånd är dessa • Barnet gör inget joller vid 12 månaders ålder • Inga gester så som peka eller vinka hejdå vid 12 månaders ålder • Säger inga enstaka ord vid 16 månaders ålder • Säger inga spontana tvåordssatser vid 2 års ålder, innebär alltså att de säger något eget som de inte härmar från någon annan. 10 • Den sista riktlinjen är alla typer av brister i någon språklig eller social utveckling oavsett i vilken ålder de är i. (Mesibov m.fl. 2007 s. 206) Wing (2012 s. 57) menar att ökningen av barn med autism kan bero på flera olika saker, bland annat att definitionen på autism har blivit bredare då man jämför med Kanners definition, att man har fått en bredare förståelse för autism och att gruppboenden för personer med funktionsvariation har blivit vanligare. 3.2.1 Utveckling av sociala färdigheter hos barn med autism Barn utvecklas hela tiden och ju äldre de blir desto mer förväntas det av dem, ett barns utveckling påverkas mycket av omgivningen. Hur omgivningen och vuxna svarar på barnets handlingar ger grunder för hur barnets hjärna utvecklas. Ett barn behöver stöd i sin utveckling för att till exempel lära sig vad som är rätt och vad som är fel och hur man ska vara mot andra människor. (Edfelt 2019 s. 57) Alla barn utvecklas i olik takt och har rätt att få det stöd de behöver för att klara olika situationer i vardagen, situationer behöver anpassas enligt färdigheterna och träning behövs. (Edfelt 2019, s. 57) Mentalisering (Theory of mind) handlar om förmågan att kunna förstå att andra människor har egna tankar, känslor och upplevelser. För att kunna förstå en annan människas känslor och tankar behövs en metakognitiv förmåga, alltså att vi är medvetna om våra egna tankar och känslor och agera utifrån dem. (Bruce & Riddersporre 2012 s. 94 – 95) Mentalisering börjar som tidigare nämnts vanligtvis utvecklas vid fyra års åldern, barnet börjar då förstå att andra har egna känslor och tankar. (Edfelt 2019 s. 82) Mentalisering blir svårt för barn med autism eftersom de har svårt att förstå att andra människor har egna tankar och känslor som skiljer sig från sina egna. Det kan lätt skapa missförstånd och kan uppfattas som att de inte bryr sig om andra människor. (Kerola m.fl. 2009 s. 42) Edfelt (2019 s. 102) nämner även att barn med autism utvecklar mentalisering i olika grad och hastighet. Barn med autism som har svagare mentalisering kan lätt bli för godtrogna och utnyttjade, till exempel lockade till att göra något dumt eller till något andra barn sedan skrattar åt. (Cohen 1998 s. 74) 11 3.3 Lek Tidigare såg man på lek som något som behöver skyddas från det ”formella” lärandet och förbli fritt, lustfyllt och bekymmerslöst. Freud ansåg även leken som motsatsen till verklighet, han menade att barnet i leken projicerar den egna ångesten och aggressiviteten på andra personer och leksaker (Beyer & Gammeltoft 1998 s. 138). Lillemyr (2013 s. 14) lyfter fram att definitionen på lek är svår att förklara och få en tydlig bild av. Lek har heller inte alltid ansetts som något viktigt inom småbarnspedagogiken, fastän leken idag anses vara ett av huvudområden för pedagogisk verksamhet inom småbarnspedagogiken. Genom leken utforskar barnet sin omgivning, härmar, modifierar vad de ser och skapar sociala relationer, även en uppfattning om sig själv och andra människor skapas genom leken. Genom att leka i grupp lär sig barnen att ta andra människors känslor och perspektiv i beaktande (Utbildningsstyrelsen 2022 s. 42). Beyer och Gammeltoft (1998 s. 39) tar fram att leken stödjer barnets sociala utveckling och bygger på barnets egen personliga uppfattning av verkligheten. Barnet speglar sig med andra genom leken vilket ger en förstärkt självupplevelse. Det finns tre olika sätt för ett barn att komma med i en lek. Det första är att barnet själv går med i en lek som intresserar dem, till exempel genom att själv starta leken eller fråga ifall de kan vara med. Det andra sättet är med hjälp av en vuxen, då kan de tillsammans ta reda på vad barnet är intresserad av att leka för att sedan hjälpa barnet med i leken och vid behov bli kvar och leka med barnet en stund. Det sista sättet är att barngruppen är aktiv och ber varandra med i lekar. (Laaksonen 2022 s. 61–62) 3.3.1 Lekens betydelse Leken har en stor betydelse då det bland annat kommer till barnets utveckling och socialisation. Leken blir en central del för lärandet. Lekens betydelse beskrivs bland annat av Asle Hogmo (1995) och Liv Vedeler (2009) som något där barn utvecklar sitt språk och sin sociala kompetens. Även Lillemyr (2013 s.57) tar upp barnets sociala utveckling genom leken och nämner att det också senare i livet formar hur de växer in i samhället. 12 Leken är viktig för skapandet av vänrelationer, de byggs upp kring leken. För barnets utveckling blir det speciellt viktigt med vänner vid 4–5 års ålder, men också före det är vänner viktiga. De lär sig nya saker av varandra men även hur man ska vara mot varandra. Barnens lekar utvecklas av varandras idéer och de kan också lära varandra helt nya lekar. (Laaksonen 2022 s. 60–61) 3.3.2 Olika typer av lekar Leken är central i småbarnspedagogiken och har som uppgift att erbjuda barn olika typer av lekar. Leken är främjade för barnets utveckling, välbefinnande och lärande. (Utbildningsstyrelsen 2022 s. 32) Ett barns lekar utvecklas i takt med att de växer, blir äldre och utvecklas. Lekandet börjar redan i spädbarnsåldern, då kan det handla om att föräldrarna håller dem i famnen, visar olika saker eller grimaser. Sedan börjar barnet själv hålla i saker och bland annat kasta och känna på dem. Dessa undersökande lekar övergår sedan i att de använder leksakerna på ”rätt sätt”, till exempel kör med leksaksbilar, klär av och på dockor och klossar blir torn. Då ett barn börjar leka på detta sätt är det först ofta ensamlekar som sedan övergår i att de leker bredvid andra barn och senare tillsammans. (Edfelt 2019 s. 87) Det finns flera sätt att dela in olika lekar på, några av dem är rollek, regellek, låtsaslek och konstruktionslek. Även om det finns dessa typer av kategorier av lekar så ändras och utvecklas barns lekar i verkligheten beroende på vad de till exempel har för förutsättningar och behov. En lek kan passa in i flera kategorier. (Lillemyr 2013 s. 33–34) Vi har valt att ta upp dessa fyra olika typer av lekar eftersom de passar bra in på vår målgrupp. Rollek utspelas genom att barnet återger funktionen i handling, exempelvis i rollerna som chaufför, förskollärare eller frisör. (Lillemyr 2013, s. 144) Redan i spädbarnsåldern börjar barnet samspela med andra människor, små barn börjar även uppmärksamma vad andra gör och säger, detta förvaras i minnet och utspelas senare i rolleken. De tidigaste rollekar som barn leker går ofta ut på att barnet tar på sig de roller som de har sett hemma. (Smidt 2017, s. 156 – 157) Rolleken är en öppen lek och handlar om öppna roller, dock finns det 13 ändå “bestämda regler”, exempelvis att rollen som doktor i rolleken skulle vara den som tar hand om patienten. (Lillemyr 2013, s.144) Regellekar eller lekar med tydlig struktur är bra för barn som har svårt med fri lek. Regler, tydliga instruktioner och färdiga roller gör att det blir tydligare för barnet vad som är idén och målet med leken. Alla lekar behöver inte ha ett mål men för barn som har svårt med fri lek kan det hjälpa dem att börja leka då det finns ett tydligt syfte med leken. Reglerna ger mera utrymme för dem att ha roligt då de begriper vad de håller på med och varför. (Edfelt 2019 s.98) Låtsaslek ses enligt många som den typen av lek som spelar störst roll för barnets utveckling. Exempel på låtsaslek kan vara lek med dockor, rollekar och fantasilekar. Barnets förmåga att låtsas beror mycket på samspelet med föräldrarna. Låtsaslek står som grunden för det sociala och formar den sociala kommunikationen. Låtsaslekar kan lekas både på egen hand eller tillsammans med andra. (Conn 2018 s. 32 – 33) Konstruktionslek innefattar att hantera två- eller tredimensionella material och syftet är att bygga något nytt. Ett exempel på konstruktionslek är att barnet bygger olika former och föremål med klossar som sätts ihop på ett visst sätt, exempelvis legobitar, tågräls eller att stapla torn. Denna typ av lek kan även kombineras ihop med andra typer av lekar såsom fantasi- och låtsaslek. (Conn 2018 s. 26) 3.3.3 Autism och lek För barn med autism kan det sociala samspelet med andra bli en stor utmaning, även den språkliga utvecklingen hos barn med autism kan bli en utmaning och därför även försvåra leken med andra barn (Edfelt 2019, s. 93). Bruce och Riddersporre (2012 s.53) nämner att barn måste kunna vara tillsammans för att leka tillsammans, detta kan låta som en självklarhet för många men för en del barn är det en svårighet att umgås med andra. Barn med autism leker ofta ensamma och mindre än andra barn, de kan även föredra vissa typer av lekar, såsom att springa runt och sensomotoriska lekar. (Conn 2018 s. 54) 14 Vänrelationer är viktiga för barnets utveckling och lekens utveckling. För barn med autism är det inte alltid lätt att få vänner, detta beror bland annat på att det kan vara svårt att förstå andras känslor och tankar. (Cohen 1998 s. 73) Beyer och Gammeltoft (1998 s. 41– 42) tar upp som även tidigare nämnts att barn speglar sig med andra i leken, vilket kan vara svårt för barn med autism, även känslan av samhörighet i leken för barn med autism kan upplevas som en svårighet. Brister i fantasin hos barn med autism begränsar lekmöjligheterna, både i hur de använder leksaker och vilka lekar som intresserar dem. Lekar som har varit populära bland barn med autism är rörelselekar med musik, göra pussel och att bygga något, flera tycker också om att jaga och bli jagad. Dessa lekar är lätta och det lönar sig att börja med sådana, ifall barnet har en favoritleksak är det bra att involvera den i leken. En utmaning är att hålla upp barnets intresse för leken, de är ofta inte lika nyfikna i leken som barn utan autism. (Wing 2012 s. 158–159) Det kan hjälpa ett barn med autism att först börja leka med en vuxen för att sedan ta med ett barn och ett till ifall det går bra. För många barn kan bli en utmaning då det kräver att kunna tolka flera sociala signaler vilket tyvärr kan leda till att barnet med autism inte längre vill vara med. (Edfelt 2019 s. 98). Leslie (1987) menar att brister i mentalisering skulle vara en orsak till att barn med autism kan ha svårigheter i lek. (Conn 2018 s. 58) En studie gjord av Baron-Cohen (1987) visar att 20 procent av alla barn med autism kan spontant hitta på låtsaslekar, detta ofta i samband med att de stöttas av någon, alltså stämmer det inte att alla barn med autism har svårigheter med fantasin. (Conn 2018 s. 54) 4 Tidigare forskning Till tidigare forskning har vi använt oss av databaserna EBSCO och Sage Journals. Den tidigare forskningen tar upp ämnen som rör barn med autism i småbarnspedagogiken och deras sociala utveckling. I databasen EBSCO har vi använt oss av sökorden Autism spectrum disorders and children and early childhood education, the meaning of play in early childhood education och play based learning. I databasen Sage Journals har vi använt oss av sökorden Play and social development och autism and Children. 15 4.1 Undervisning i lek, främjande av låtsaslek? I artikeln Let us play together! Can play tutoring stimulate children’s social pretend play level? (Perren m.fl. 2019 s. 206–207) menar de att låtsaslek tillsammans med andra kan ha en positiv inverkan på den sociala utvecklingen och förståelsen av känslor och mentalisering hos barn eftersom leken utmanar deras social-kognitiva förmågor. Studien som gjordes visade att aktivt stöd av en vuxen i barngruppen hade positiv inverkan på barnens låtsaslek, dock hade inte handledning av en vuxen lika stor positiv inverkan. Resultatet i studien visar ändå att stöd från en vuxen behöver anpassas utefter barnens behov och kan komma till nytta för att inkludera barn som är mer tillbakadragna. Även i artikeln ”Could that be Play?”: Exploring pre-service teachers’ perceptions of play in kindergarten” anser man att låtsaslek har en positiv inverkan på olika färdigheter hos barn såsom självreglering och kognitiva färdigheter. (Rodriguez-Meehan 2021 s. 1304) 4.2 Inkluderande småbarnspedagogik I artikeln Interventions and adaptations for children with autism spectrum disorder in inclusive early childhood settings (Brodzeller m.fl. 2017 s. 277) kommer det fram två olika metoder som kan användas inom småbarnspedagogiken i barngrupper där det finns barn med funktionsvariation. Första metoden är att pedagogen ger skräddarsydda insatser för barnets behov och den andra metoden gäller det för pedagogen att kunna anpassa sig till miljön, aktiviteten, undervisningen och materialen, barnet ska få det stöd hen behöver samtidigt som barnet uppmuntras till att klara av saker så självständigt som möjligt. Orsaken till att dessa metoder tas upp inom småbarnspedagogiken är att pedagoger kan känna sig oförberedda och osäkra på hur de ska bemöta barnet med funktionsvariation. (Brodzeller m.fl. 2017 s. 277–278) Artikeln tar även upp olika exempel på konkreta stödinsatser då det kommer till barngrupper i småbarnspedagogiken där det finns barn med funktionsvariation. Stödinsatser som artikeln tar upp är bland annat, visuellt stöd (stödbilder, scheman), flera olika alternativ att välja mellan (aktiviteter), en timer (ger en visuell bild av hur mycket tid av 16 aktiviteten som finns kvar), avlägset rum (ett rum barnet kan gå till vid behov av paus) och klara och tydliga instruktioner då något händer (ge instruktioner steg för steg vid behov). (Brodzeller 2017 s. 280 – 282) Alla dessa insatser som tas upp i artikeln är till för att göra småbarnspedagogiken mer inkluderande för barn med funktionsvariation. Genom att anpassa miljö, aktivitet, undervisning och material i småbarnspedagogiken främjar det utvecklingen hos barn med funktionsvariation. (Brodzeller 2017 s. 285) 4.3 Vänskapsrelationers betydelse för barn med autism i småbarnspedagogiken I en artikel vid namn Friendships in preschool children with autism spectrum disorder: What holds them back, child characteristics or teacher behavior? (Chang m.fl, 2016) tas det upp om vänskapsrelationer och varför det är så viktigt redan i småbarnspedagogiken med vänner. Det kommer fram hur barn med autism påverkas av att ha vänner och inte. Barn med vänner har visat sig kunna leka ”bättre”, högre social och emotionell utveckling och bättre lösningstänkande, genom att ha vänner blir det en mindre risk för att bli utanför och mobbad av jämnåriga än då barnet inte har vänner. Barn med autism söker sig ofta till vuxna och det spekuleras vara en orsak till att barn utan autism har svårare att närma sig barnet med autism ifall där alltid är en vuxen nära. Det kommer fram att barn med autism som har vänner leker i leken medan de utan vänner ofta leker bredvid andra barn men inte med dem. (Chang m.fl. 2016) Denna artikel tog också upp om hur viktigt det skulle vara att de vuxna hjälper barnen att ”hitta varandra” under fri lek, de hade gjort en undersökning där det kom fram att de flesta vuxna låter de ensammare barnen gå runt och leka ensamma ifall det inte skapar problem som att till exempel kasta leksaker. I de få fall då de vuxna motiverade och hjälpte barnen att leka med sina jämnåriga under fri lek, gav positiva resultat och en grund för att skapa vänrelationer. För barn med autism är det alltså extra viktigt med stöd från föräldrarna och andra vuxna för att närma sig sina jämnåriga redan i småbarnsåldern, ifall de lär sig 17 skapa vänrelationer redan i denna ålder så blir det lättare för dem i skolan och framtiden. (Chang m.fl. 2016) 4.4 Lekens betydelse & lekbaserat lärande I artikeln Let’s Talk Play! Exploring the Possible Benefits of Play-Based Pedagogy on Language and Literacy Learning in Two Title I Kindergarten Classrooms (Allee-Herndon m.fl. 2021) tar de bland annat upp lekbaserat lärande och varför lek är viktigt. Lekbaserat lärande innebär att på ett lekfullt, barnvänligt sätt göra lärandet intressant, inspirerande och roligt för barnen. Detta genom att ha ett lärande mål men göra vägen dit på ett sätt som blir intressant och öppet för barnens egna tankar och lekfullhet. Det blir en handledande lek som inte är helt styrd och inte helt fri, en blandning där i mellan. Barnen lär sig nya saker och får samtidigt vara barn och leka tillsammans. (Allee-Herndon m.fl. 2021 s.120) För barn som har svårt med språket och sociala kontakter kan lek vara en utmaning i början till exempel då det gäller att dela på leksaker eller vänta på sin tur. Genom att leka lär barn sig leka, till en början kan det vara bra med handledande lek där en vuxen är med och ”hjälpa”. Lek är viktigt för barnets sociala, emotionella och kognitiva utveckling och att använda lek i lärandet har visats sig vara väldigt bra för den språkliga utvecklingen och inför att lära sig läsa. (Allee-Herndon m.fl. 2021 s. 121–122) I artikeln ”Could that be Play?”: Exploring pre-service teachers’ perceptions of play in kindergarten tas det också upp om lekens betydelse för barnet. Artikeln nämner bland annat barnets utveckling som något som påverkas positivt av lek, speciellt tal, sociala färdigheter, känsla av empati och fantasi. (Rodriguez-Meehan 2021 s. 1304) Studien visar att de barn som hade möjlighet till mer lek hade även fler positiva resultat, såsom bättre minne, problemlösningsförmåga och kritiskt tänkande. Den kognitiva förmågan stärktes även mer hos barn som lekte mer ensam eller i mindre grupper istället för i stora gruppaktiviteter, den sociala utvecklingen främjas även av att leka i mindre grupper med andra barn. (Rodriguez-Meehan 2021 s. 1305) 18 Båda artiklarna tog upp hur viktigt lek är för barnen och hur lek bidrar till barns utveckling. I båda artiklarna kom det fram att lek förstärker den sociala, kognitiva och språkliga utvecklingen hos barn. 5 TEACCH Till vår teoretiska referensram har vi valt att rikta oss in på TEACCH-programmet. TEACCH är en förkortning av Treatment and Education of Autistic and Communication related handicapped Children (SPSM 2023 s.3). Vi har valt denna till vår teoretiska referensram eftersom den passar in på vår målgrupp och tema för lärdomsprovet. TEACCH-programmet är grundat år 1971 av psykologen Eric Schpolar för att skapa och ge stöd till personer med autism. Denna metod har med tiden blivit bredare och används nu också för att ge stöd till personer med andra funktionsvariationer men också till barn och unga utan diagnos som inte är fullt utvecklade i samma nivå som barn i deras ålder. (Mesibov m.fl. 2007 s. 16) Målet med TEACCH är att få personen så självständig som möjligt, öka självbestämmande och delaktighet. Alla är unika och behöver olika typer av stöd, i TEACCH så kartlägger och observerar man den individuella personens behov för att hitta de metoder som hjälper just den unika individen. Då det gäller barn är det som professionell bra och viktigt att samarbeta med föräldrarna för att få en större och rättvisare bild av situationen, barn kan bete sig väldigt olikt hemma och på daghem. (SPSM 2023 s. 3) En modell inom TEACCH är Structured Teaching, syftet med den modellen är att samla information och förståelse i hur personer med autism kommunicerar, tänker och agerar. Målet med Structured Teaching är att göra barnets miljö och vardag trygg, begriplig och förutsägbar. Detta kan till exempel uppnås med trygga rutiner eller hjälp vid kommunikationen, beroende på vad just det barnet behöver för stöd. Det är viktigt att se barnets styrkor och intressen, styrkor kan oftast stöda svagheterna och med barnets intressen kan man locka dem till lärande. Det är även viktigt med struktur i den fysiska miljön, såsom daghemmets utrymmen. Överlopps utsmyckningar och rörig miljö kan göra det svårare för barnen att fokusera på rätt saker. (SPSM 2023 s. 4) 19 TEACCH-programmet innehåller flera olika metoder och hjälpmedel för personer med autism och autismliknande tillstånd genom hela livscykeln, redan från första levnadsåren till vuxenålder. Grundprincipen för TEACCH-programmet är att underlätta och skapa en förståelse för personer med autism men också för andra människor i samhället, att de ska förstå sig själva och bli förstådda av andra. (Mesibov m.fl. 2007 s. 34). På svenska kallas detta för tydliggörande pedagogik. Tydliggörande pedagogik handlar om att skapa en förståelse och tydlighet i vad som ska ske härnäst, varför det ska ske, hur det ska gå till och vad som händer till näst. Det skapar trygghet att vara medveten och förstå detta, speciellt för barn med autism. Barn i daghemsålder har inte heller de funktionsförmågor färdigutvecklade som behövs för att organisera, planera och förstå varför vi gör olika saker, därför är tydliggörande pedagogik bra för dem med. (Edfelt m.fl. 2019 s.57) En vanlig metod inom tydliggörande pedagogik är olika bildscheman, det kan vara scheman över hur dagen på daghemmet går till, ända från att de kommer till daghemmet på morgonen och vad som händer tills de blir hem hämtade. Detta ger en tydlighet i vad som har varit och vad som händer efter. En annan typ av bildschema är hur-göra-stöd till exempel hur handtvättning går till (se figur 2), vilket hjälper barnet att veta vad de ska göra men också ifall de fastnar mitt i så får de hjälp av det att komma vidare i vad de ska göra till näst. (Edfelt m.fl. 2019 s. 65, 92 & 98) Figur 2. Bildschema över handtvätt (Canvapro 2023) 20 6 Metod I detta kapitel presenteras val av metod för vårt lärdomsprov och hur vi genomfört vår litteraturstudie. Vi beskriver även vår innehållsanalys, urvalskriterier och etiska aspekter gällande vårt arbete. 6.1 Litteraturstudie som metod Vårt lärdomsprov är en allmän litteraturstudie och utgår från tidigare forskning kring ämnet som senare kan kopplas till vår frågeställning och resultatet. (Forsberg & Wengström 2015 s. 26–27) Vi har valt att skriva en litteraturstudie eftersom det redan finns en hel del forskning kring ämnet att använda sig av. Vid en litteraturstudie gäller det att kritiskt granska och senare sammanställa litteraturen som ska vara aktuell forskning inom området. Litteraturen och artiklarna man använder sig av bör vara relevanta för ämnet man valt och syftet med arbetet. (Forsberg & Wengström 2015 s. 27–30) Vi började med att sammanställa en beskrivande bakgrund för vårt arbete som man enligt Forsberg och Wengström ska göra i en allmän litteraturstudie (2015 s. 25). I en litteraturstudie ska man kunna identifiera en tydligt formulerad fråga som kan besvaras genom att analysera relevant forskning. Då vi sökte artiklar använde vi oss av säkra databaser så som EBSCO och Sage Journals. Vi använde sökord som passar in på vårt ämne och frågeställning, till exempel autism, importance of play och social development. Vi gjorde sedan en tabell med de valda artiklar samt sökord som använts. Då man gör en litteratursökning lönar det sig att testa olika varianter på sökorden så som synonymer, förkortningar och kombinera sökorden på olika sätt för att se vad som ger bäst resultat (Patel & Davidsson 2019 s. 63). När man gör en litteraturstudie är det viktigt att kunna avgränsa sitt ämne för att komma vidare. (Patel & Davidson 2019 s. 61) Flera val vi gjort har inneburit en avgränsning, redan vid valet av rubrik och frågeställning. Även vid sökord av artiklar och val av 21 litteratur krävs det att man avgränsar för att få en relevant översikt av kunskap inom området. (Patel & Davidsson 2019 s. 63) 6.2 Innehållsanalys En innehållsanalys görs för att förenkla och berika data. (Jacobsen 2012 s. 146) Vi analyserade artiklarnas innehåll tillsammans för att få med bådas perspektiv och en bredare förståelse. En innehållsanalys kan se ut på flera olika sätt men vi använde oss av Forsberg & Wengströms (2015 s. 153) modell som består av fem steg till vår innehållsanalys. I första steget läser man igenom den text som senare ska analyseras. Sedan plockar man ut centrala teman och begrepp som man hittar i texten. I steg tre grupperar man koderna i olika kategorier. I steg 4 kategoriseras centrala teman och man hittar mönster och likheter i de olika artiklarna. I sista steget tolkar man och diskuterar resultatet. Vi började med att fastställa våra sökord som berörde vårt tema och skrev in i en tabell, se bilaga 1. De 10 artiklar vi valde läste vi igenom på egen hand, gjorde egna anteckningar och analyserade dem för att få en helhetsbild. Vi diskuterade sedan artiklarna tillsammans och satte in dem i en tabell, se bilaga 2. Sedan plockade vi ut centrala begrepp och teman som vi hittade i artiklarna och som är relevanta för vårt ämne: Lekens betydelse, social utveckling och barn med autism. Nästa steg blev att kategorisera de teman vi hittade och fastställa huvudrubriker, våra huvudrubriker blev: Lek, social utveckling, tydliggörande pedagogik och metoder för professionella. Under två av våra huvudrubriker fastställde vi även underrubriker som var centrala för vårt arbete, under huvudrubriken lek sammanställde vi underrubrikerna svårigheter i lek och fantasilek. Under vår andra huvudrubrik social utveckling sammanställde vi underrubrikerna språk och sociala relationer. Nästa steg efter att vi analyserat och kategoriserat blev att tolka resultatet, diskutera och definiera betydelsen av dem. Under innehållsanalysen har vi haft våra frågeställningar i åtanke och senare i diskussionsdelen kopplat våra resultat till våra frågeställningar och vår teoretiska referensram. 22 6.3 Urvalskriterier Som tidigare nämnts så är det viktigt att avgränsa och enligt Forsberg & Wengström (2015 s. 26 – 27) kan man avgränsa med hjälp av tydliga inklusions och exklusions kriterier. Vi har valt att avgränsa vår artikelsökning med dessa inklusionskriterier och exklusionskriterier. Figur 3. Inklusions- och exklusionstabell (Canvapro 2023) 6.4 Etiska aspekter Etiska överväganden bör göras redan innan man påbörjar en litteraturstudie, exempelvis att man väljer sådan litteratur till sitt arbete där etiska överväganden har gjorts och att man i resultatet presenterar alla resultat och inte endast sådant som stöder ens egna forskningsfrågor. (Forsberg & Wengström 2015 s. 59) Fastän vi gör en litteraturstudie och inget forskningslov behövs, bör ändå flera etiska aspekter tas i beaktande, dit hör att man förhåller sig till god vetenskaplig praxis, vilket vårt lärdomsprov följer. Till god vetenskaplig praxis hör bland annat att man är ärlig och inte förvränger resultat. Det ska heller inte finnas plagiat i texten och den information man använder sig av till sitt arbete ska vara vetenskaplig. Även andras arbeten bör tas hänsyn till och respekteras. (TENK, 2023) Patel och Davidson (2019 s. 83) anser att till 23 etiska aspekter hör även att den forskning man gör har ett syfte och är till nytta, för både individer och samhällets utveckling. 7 Resultat Resultatet baserar sig på tio vetenskapliga artiklar. Artiklarna behandlar barn med autism, lekens betydelse, social utveckling och vikten av vänskapsrelationer redan i småbarnspedagogiken. Artiklarna presenteras i en tabell i bilaga 2, artiklarna har numrerats från 1– 10. I texten hänvisas artiklarna enligt nummer. Under vår innehållsanalys av artiklarna har vi haft våra frågeställningar i åtanke som är, Hur kan man stödja barn med autism i leken? Och Hur stöder leken den sociala utvecklingen hos barn med autism? I resultatdelen kommer vi ta upp gemensamma teman i de olika artiklarna. De teman vi kommer ta fasta på är lek (lekens betydelse, svårigheter i lek och fantasilek) social utveckling (språk och sociala relationer), tydliggörande pedagogik (videomodellering och bildstöd) och professionellas betydelse, alla dessa teman går att koppla till våra frågeställningar. 7.1 Lek I detta kapitel kommer vi ta fasta på lekens betydelse, svårigheter i lek och fantasilek. Lek lär barnen hur man socialt engagerar sig med jämnåriga och vuxna och är viktig för utveckling av lekfärdigheter såsom, sociala kognitiva och språkfärdigheter. Lek ger möjligheter att öka sociala färdigheter över olika utvecklingsområden på ett integrerat sätt och erbjuder möjligheter att utveckla en känsla av tillhörighet och vänskap. (1, 4, 6) Liknande interaktioner som sker under kommunikation lär sig barnen via lek. Lekfulla interaktioner lär barn tidiga funktioner av språk, samt att förklara och be om saker. Dessutom lär sig barn att uttrycka sina inre tillstånd och tankar för andra under leken och ökar barns medvetenhet om andras känslor och emotionella tillstånd. (4) 24 7.1.1 Svårigheter i lek Lek är en viktig del i barnets tidiga utveckling och leder till progressivt mer avancerade sociala och kommunikativa färdigheter, och så småningom till vänskapsrelationer. Även om de flesta barn inhämtar dessa färdigheter genom att leka med andra, kan barn med autism ha svårigheter i lekutvecklingen, såsom att leka tillsammans med andra barn eller delta i olika typer av lekar. (1, 4, 6, 9) Barn med autism kan ha svårigheter i kommunikation och lekfärdigheter, vilket kan påverka utvecklingen av vänskapsrelationer och begränsa framsteg i inkluderande miljöer. (4, 6, 9) Barn med autism kan ofta ha färre och mindre avancerade lekaktiviteter, svårigheter med symbolisk lek, engagemang i parallell lek i stället för socialt interaktiv lek och användning av leksaker på ett repetitivt sätt istället för det som leksaken är avsedd för, till exempel att ställa upp leksaksfordon istället för att ”köra” med dem. (1, 6) En del barn med autism deltar även sällan i fantasilek. Grunderna för social-kommunikativ lek, såsom gemensam uppmärksamhet, ögonkontakt och turtagning kan även ses som svårigheter hos en del barn med autism. (1, 4, 6, 9) De flesta barn med autism kan visa några funktionella lekhandlingar, men många utvecklar inte mer komplicerad symbolisk lek utan stöd. Dessa svårigheter i lek gör det extra viktigt för professionella att ha strategier och metoder att använda för att kunna hjälpa barn med autism att exempelvis integrera sig i grupplekar och för att utveckla deras lekfärdigheter. (6, 9) 7.1.2 Fantasilek Fantasilekar utvecklar barns kognitiva, sociala, språkliga och emotionella färdigheter (2,4,7,8). Barn med autism deltar mer sällan i fantasilekar än jämnåriga utan autism (1,2,6,8). Det kan bero på att de inte kan och vet hur man gör eller att de väljer att göra någonting annat i stället (1,8). För att utveckla fantasilekar behöver barn med autism oftast extra stöd (6). Tydlig planering och att vuxna deltar i leken kan hjälpa barn med autism att utveckla sina färdigheter i fantasilek (7,8). En annan metod som visats fungera är att en vuxen visar och berättar att ett objekt går att använda till olika saker i lek, till exempel 25 att en skål också kan vara en hatt. Detta kan öppna deras tankesätt i att saker och leksaker går att använda på många olika sätt då man leker. Barn som fått tydliga instruktioner och exempel på olika sätt att leka fantasilekar har senare börjat använda färdigheterna i sina spontana frilekar. (7) Då barnen lär sig att leka dessa lekar ökar chansen att de leker mer med andra barn och på det sättet utvecklar sina sociala kunskaper (8). För vissa barn med autism är fantasilek en väldigt stor utmaning och då lönar det sig att tänka igenom om det är värt att jobba på eller om barnet i fråga behöver lära sig simplare lek färdigheter först (6). En av artiklarna undersökte sambandet mellan fantasilek och theory of mind, alltså mentalisering som vi tidigare tagit upp om. De kom fram till att mentaliseringens utveckling påverkar kvaliteten, inte kvantiteten av fantasilek hos barn med autism. Barnen med svagare mentalisering lekte simplare, enformiga och osmidigare fantasilekar, de gjorde saker de sett andra göra och hade mindre egna idéer. (2) Barnen i denna undersökning hade mild till måttlig autism och ett verbalt språk. 7.2 Social utveckling I våra artiklar kom det upp mycket om vikten av språkutveckling och sociala relationer för att utvecklas socialt, därför valde vi att ha de som två underrubriker under rubriken social utveckling. (2,3,4,5,6,7,8,10) De går till stor del han i hand, ifall kommunikationen och språket inte fungerar så fungerar inte heller de sociala relationerna och tvärtom. En av autism diagnosens kännetecken är brister i sociala färdigheter, både i kommunikation och interaktion (1,2,5,6,10). Detta gör att det blir svårare för dem att delta i lek och utveckla sociala relationer med jämnåriga, vilket kan leda till ensamhet och isolering (4). Barn med autism behöver få övning och stöd i sin sociala utveckling för att fortsätta utvecklas och för att inte bli lämnade utanför. Lek är viktigt för den sociala utvecklingen men samtidigt ofta en utmaning, därför är de viktigt att fokusera på utveckling av lekfärdigheter. (4) Sociala berättelser, bildstöd, uppmaning och beröm är några sätt som fungerar för att stöda den sociala utvecklingen i daghemsmiljön (9). 26 Vissa barn med autism försöker så gott de kan undvika sociala kontakter medan andra barn vill nå sina jämnåriga. Jämnåriga utan autism kan bli fundersamma och inte förstå sig på barnet med autism på grund av barnets brister i kommunikationsfärdigheter som kan leda till missförstånd och att de lämnar det barnet utanför leken. Detta visar att socialkommunikation och delaktighet är viktigt att fokusera på redan i småbarnspedagogiken både för barnen med autism och för de jämnåriga utan autism. (1) 7.2.1 Språk Språkets utveckling är en stor och viktig del inom social utveckling, flera av artiklarna tar upp språkutvecklingen hos barn med autism (2,3,4,6,7,8,10). Fantasilek utvecklar mycket färdigheter bland annat språket (2,7). Mentalisering som tidigare tagits upp förknippas med kvaliteten av fantasilek hos barn med autism, det visade sig också i samma studie att barnen med ett mera utvecklat språk leker bättre låtsaslekar (2). Ett starkare språk utvecklar låtsasleken, språket behövs för att kommunicera med lekkamrater om till exempel nya idéer, regler och turtagande i leken (2). I en artikel undersöktes sambandet mellan avsiktlig kommunikation och lek (3). Barns språkutveckling börjar då de vill göra sig hörda och förstådda om sina egna önskemål och det som händer omkring dem. För att motivera barn med autism att kommunicera i leken lönar det sig att använda föremål och leksaker de har ett genuint intresse för, det motiverar barnet att kommunicera med sin lekpartner (3,10). Lek och språkutveckling går hand i hand på flera sätt till exempel då barnen lär sig att ta turer i lek bidrar det till att senare förstå turtagandet i samtal. (3, 4). Som vuxen i barnens lek är det viktigt att prata på barnets nivå, svara på barnens kommunikation och lämna rum för kommunikationen. Vissa barn med autism som kan skapa meningar behöver mera tid för det, då ska den vuxna ha tålamod och låta barnet ta sin tid. Barn tar modell av andra då de lär sig och att som vuxen ge exempel på hur man kan kommunicera under lek ger dem färdigheter i hur de själva kan kommunicera med jämnåriga i leken. (6) 27 7.2.2 Sociala relationer Vänskap är en viktig social erfarenhet för alla barn och en möjlighet till utveckling och övning av grundläggande sociala färdigheter, såsom stöd, ömsesidig omtanke, empati och delaktighet. Vänskap kräver social kompetens samt förmåga att kunna kommunicera, samarbeta och förstå andras perspektiv, känslor och kunna lösa problem. (1) Barn med autism kan dra nytta av att delta i lekaktiviteter med jämnåriga barn utan autism. Lek ger möjligheter att öka sociala färdigheter inom alla utvecklingsområden, att leka med jämnåriga kan även erbjuda möjligheter att utveckla en känsla av tillhörighet och vänskap. (1, 8, 9, 10) Lek mellan jämnåriga utan autism och barn med autism kan öka spontan lek mellan barnen och främja interaktiv lek (10). Eftersom barn med autism kan ha svårigheter vid sociala situationer betyder det även att det kan vara svårare att bilda och upprätthålla vänskapsrelationer, förstå social kommunikation (t.ex. tolka ickeverbal kommunikation såsom ansiktsuttryck och gester) och även att delta i rollekar. Därför är det viktigt att professionella vet vilka strategier som behövs för att stödja barn med autism i att upprätthålla vänskapsrelationer. (1, 9, 10) För att barn med autism ska kunna dra nytta av de interaktioner som sker under leken och utvecklas i lekfärdigheter krävs systematisk intervention, detta kan vara i form av exempelvis bildstöd. (1) Jämnåriga utan autism kan lära sig att interagera med barn med autism som kan ha svårigheter med sociala relationer, vilket kan ge en möjlighet för barn med autism att engagera sig socialt. En viktig del i detta kan vara att hitta gemensamma intressen hos barnen. (1, 10) Det är även viktigt att barn med autism får interagera med sina kompisar utanför småbarnspedagogiken för att stödja barnets sociala utveckling i leken (9). 7.3 Tydliggörande pedagogik I flera av artiklarna tog de upp videmodellering som en pedagogisk metod som används för barn med autism vid olika situationer. Videomodellering innebär att barnet/barnen tittar på en video där en annan eller de själva är i en viss situation, exempelvis en 28 leksituation. Efter att ha sett videon får barnet möjlighet att utföra det som visades i videon. (1, 4, 7, 8, 10) Videmodellering kan ha en effektiv inverkan hos barn med autism då det kommer till att lära sig lämpliga lekfärdigheter. Färdigheter som kan läras genom videomodellering inkluderar verbala instruktioner, fysiska rörelser och beteenden att använda när man interagerar med andra under lek, exempelvis turtagning i lek. (1, 4, 7) Videomodellering har även visat ha en positiv inverkan på olika färdigheter, såsom motoriska färdigheter, social kommunikation, egen förmåga till att kontrollera sina handlingar och praktiska färdigheter, till exempel färdigheter som är nödvändiga för att utföra vardagliga uppgifter och hantera situationer. (1, 10) Videmodellering har också visat på engagemang i längre sociodramatiska lekar och visat mer ömsesidiga lekinteraktioner, videmodellering har även hjälpt barn att använda leksaker på rätt sätt. (1, 8) Fastän videomodellering har använts för att underlätta lekfärdigheter hos barn med autism är det väldigt individuellt hur det har fungerat i praktiken hos barnen. (10) En annan typ av pedagogisk metod som flera artiklar nämner är bildstöd. (1, 4, 8, 9, 10) Genom att använda sig av bildstöd kan man presentera visuellt framställda sociala berättelser för att lära ut sociala situationer som används i en leksituation. Bildstöd kan användas för att hjälpa barnet att inleda och förbereda sig för samtal och kan informera dem om hur de ska svara i sociala eller inlärningssituationer. Det är viktigt att bildstödet är anpassningsbart för barnet, baserat på den specifika måltypen av lek eller socialt beteende för att barnet ska förstå. (1, 4, 9, 10) Då man inför bildstöd observerar den professionella och bedömer vilken färdighet barnet behöver arbeta med – att be om leksaker, hälsa på vänner och så vidare. Sedan utvecklar den professionella bildstöd utifrån sina bedömningar. (1) Med hjälp av bildstöd har barn med autism haft större framgång i leksituationer när de har ett konkret sätt att visuellt förstå vilka alternativ de har och hur de ska kommunicera med andra. Dessutom har användningen av bildstöd visat sig förlänga den tid som barn 29 med autism tillbringar i att delta i lek, oavsett vilken typ av lek det är. Även förbättringar i barnets lekbeteenden har ökat, samt initiativ till social interaktion, kommunicera med sina vänner och göra val. (1) 7.4 Metoder för professionella Barn med autism syns alltmer inom småbarnspedagogiken och det blir därför viktigt att alla som jobbar inom småbarnspedagogik har bakgrundskunskap om autism. I en artikel forskades det kring hurdan kunskap och attityder professionella som jobbar inom småbarnspedagogik har om autism. Det visade sig att majoriteten hade grundkunskap om autism och att yrkeserfarenhet ökade kunskapen, de som hade positiva erfarenheter av barn med autism såg positivare på diagnosen och inkludering. Det var några som kände sig oroade över hur barn med autism beter sig, vilket kan tyda på en viss okunskap. (5) För professionella som jobbar med barn med autism kan det vara en utmaning att hitta sätt att lära barnen lek och att få de intresserade till att vilja lära sig. Alla barn är olika och därför finns det mycket att ta i beaktande så som deras individuella intressen, utvecklingsnivå och de olika forskningsbaserade sätten det finns för lärandet av lek till exempel videomodellering och bildstöd som vi tidigare nämnt. (4) Lekmiljöerna ska vara roliga och motiverande för barnen samt anpassad enligt barnens utvecklingsnivå. Miljöerna får inte vara för stökiga då det kan göra det ännu svårare för barnen att fokusera på sina lekar. (6) Då barnen delas in i lekgrupper så lönar det sig att dela dem enligt deras lekutvecklingsnivå och gemensamma intressen i stället för till exempel ålder (4,6). Vuxna har en viktig roll i leken och speciellt för barn med autism, de behöver en närvarande vuxen som möter dem på deras nivå och tar en aktiv roll i leken. Barnen tar modell och genom att vuxna visar olika sätt att använda leksaker eller kommunicera under lek ger barnen färdigheter att göra dessa saker själv i framtida lekar. Det är viktigt att den vuxna i leken har en god energi och är entusiastisk, detta smittar ofta till barnen och gör dem mer motiverade. (6) En annan typ av metod för professionella att använda sig av är pivotal response training som förkortas PRT som är en typ av terapi, där man använder tillämpad beteendeanalys 30 för att träna i leksituationer. I PRT är barnens intressen i fokus och de får göra egna val till exempel välja vilken leksak de vill leka med och med vem och så byggs det vidare på det. (4) PRT har visats sig fungera bra för att utveckla vänskapsrelationer, fantasilek och lek med leksaker så som att rulla en bil eller bygga med klossar. (4,7,8) Barn med autism har ofta något eller några specialintressen, då man som professionell lär barnen lek är det bra att locka barnens uppmärksamhet med deras specialintressen (4,6,10). Det lönar sig att observera barnets lek och fundera över hurdana lekar och leksaker som intresserar barnet och vilka lekfärdigheter barnet redan har. Det är viktigt att barnet också motiveras till lek hemma så det är därför bra att försöka hitta leksaker att öva med som både finns på daghemmet och hemma. (4) Som tidigare nämnt fungerar det också att använda sig av specialintressen för att förstärka kommunikationsfärdigheter och språket hos barn med autism (3,10). I en undersökning användes videomodellering kombinerat med specialintressen för att motivera barnen till spel och sociala kontakter, det visade sig fungera positivt (10). För barn med autism kan vissa leksaker eller objekt var för viktiga och för stora favoriter för att de ska kunna leka med dem eller speciellt dela dem med några andra barn (6). 8 Diskussion I vårt diskussionskapitel tar vi upp både en metod- och resultatdiskussion. I metoddiskussionen tar vi upp för- och nackdelar om själva metoden och de valda artiklarna, samt vad vi kunde ha gjort annorlunda. I resultatdiskussionen diskuterar vi resultaten och kopplar dem till våra teoretiska referensramar. Vi diskuterar även hur våra frågeställningar blivit besvarade och om vårt syfte uppnåtts. 31 8.1 Metoddiskussion Vi valde litteraturstudie som metod eftersom det fanns lättillgängliga och informativa artiklar om ämnet. En intervjustudie skulle ha varit möjlig inom detta ämne men vi valde att inte göra en eftersom det skulle ha varit tidskrävande samt svårt att hitta rätt och tillräckligt många deltagare att intervjua. Majoriteten av våra 10 valda artiklar är publicerade efter 2015, därför skulle vi kunnat ha 2015 eller nyare som inklusionskriterium i stället för 2010, vilket skulle ha minskat våra träffar när vi sökte artiklarna. Det skulle även ha varit bra att använda sig av flera olika databaser när vi sökte våra artiklar men vi hittade mest relevanta artiklar för vårt ämne från EBSCO och Sage Journals. Under vår innehållsanalys anser vi att det var bra att vi båda analyserade alla våra valda artiklar, eftersom det gav ett bredare perspektiv på ämnet och vi kunde tillsammans diskutera artiklarna. Våra valda artiklar använde sig av flera olika metoder, bland annat intervjuer, metaanalys, kunskapsöversikt och observation. Genom att artiklarna använde sig av flera olika metoder så blev vårt resultat bredare och taget ur flera synvinklar. Artiklarna hade samma teman men på grund av de olika metoderna så kom det fram olika resultat som kunde kopplas till varandra. Flera artiklar kom fram med samma resultat men de har nått dit på olika sätt, vilket ger vårt resultat mer trovärdighet. En aspekt som vi tog fasta på gällande våra artiklar var att de flesta behandlade barn med mild till måttlig autism. Som vi redan tog upp i vår bakgrund så är barn med autism väldigt olika, alla olikheter och svårare grad av autism kom inte fram i våra valda artiklar. Till exempel i våra artiklar som tog upp språket hos barn med autism så kom det inte fram hur olika barn med autism är och att det finns de barn med autism som aldrig kommer lära sig prata, barnen i de undersökningarna hade ett verbalt språk. Vi skulle ha kunnat försöka hitta mera artiklar där barn med svårare autism togs i beaktande för att få ett rättvisare resultat. 32 8.2 Resultatdiskussion Syftet med detta arbete var att uppmärksamma barn med autism redan i småbarnspedagogiken. Våra frågeställningar var ”Hur kan man stödja barn med autism i leken?” och ”Hur stöder leken den sociala utvecklingen hos barn med autism?” I TEACCH-programmet som är vår teoretiska referensram ingår tydliggörande pedagogik. Tydliggörande pedagogik hade vi som ett tema i vår resultatdel, då det kom upp i flera av våra artiklar. (1, 4, 7, 8, 10) Tydliggörande pedagogik inom TEACCH-programmet är en av flera metoder som professionella kan använda sig av för att stöda barnet i leken. Tydliggörande pedagogik, såsom videomodellering och bildstöd har visat sig fungera bra som stöd för den sociala utvecklingen hos barn med autism och hjälpa dem förstå sociala interaktioner under lek. I resultatet kom det fram att både videmodellering och bildstöd kan användas för att lära ut leksituationer, i videmodellering får barnet se hur andra gör i leksituationer för att sedan kunna göra det själv och bildstöd ger tydlighet i hur en lek kan gå till och hur barnet behöver göra för att exempelvis bygga ett torn av klossar. (1, 4, 7, 8, 10) TEACCH-programmets huvudsakliga princip är att underlätta och skapa förståelse för personer med autism och att de ska förstå sig själva och bli förstådda av andra. I TEACCH-programmet har man i åtanke att alla är unika och behöver olika typer av stöd, i vårt resultat kom det fram att videmodellering inte fungerar för alla och därför behöver man hitta en fungerande metod för just det barnet (10). Som nämns i resultatet så behöver den professionella observera och bedöma vad barnet behöver stöd i och utifrån det skapa bilderna för bildstödet (1). Både i TEACCH-programmet och i vårt resultat kommer det fram att det är viktigt som professionell att hitta och fokusera på barnets intressen, då detta lockar barnet till lärande och håller deras motivation uppe. (4, 6) I TEACCH-programmet fokuserar man även på att det finns struktur i daghemmets miljö då en rörig miljö kan göra det svårare för barnet att fokusera, detta kom även upp i vår resultatdel, samt att lekmiljöerna ska vara roliga, motiverande och anpassade enligt barnets utvecklingsnivå. (6) 33 TEACCH-programmet och tydliggörande pedagogik (bildstöd) var bekanta för oss sedan tidigare, vi har både läst om det tidigare och sett hur det används då det har blivit en vanlig metod inom småbarnspedagogiken. Vi hade inte tidigare hört om videmodellering men efter vi gjorde vår innehållsanalys anser vi att det hör till tydliggörande pedagogik då syftet är att tydliggöra till exempel leksituationer för barnet. ”Hur kan man stödja barn med autism i leken?” I våra resultat kom det fram att barn med autism behöver närvarande vuxna som har kunskap om autism för att stödja deras lek. Det är viktigt att professionella vet vilka metoder det finns som man kan använda sig av i olika leksituationer och att den professionella anpassar sig till barnets nivå. (6) Metoder som kom fram i våra resultat var videmodellering, bildstöd, sociala berättelser och PRT (1, 4, 7, 8, 10). I våra resultat kom det även fram att specialintressen lockar barnet till lek och gemensamma intressen med jämnåriga bidrar till lek med vänner. (4, 6, 10) Det är viktigt som professionell att uppmuntra till social interaktion med jämnåriga för att skapa vänskapsrelationer då det kan öka spontan lek. (10) Genom vårt arbete kan man se vikten av att vara en närvarande vuxen och själv vara med och leka med barnet för att kunna stödja barn med autism i leken. ”Hur stöder leken den sociala utvecklingen hos barn med autism?” Barn med autism kan lätt bli utanför i sociala situationer på grund av deras brister i sociala färdigheter. Leken bidrar till att barnet känner sig inkluderad, då barnet leker med andra jämnåriga utvecklas barnet socialt. Vårt resultat visar även att lek utvecklar språket, vilket är en del av den sociala utvecklingen (2,3,4,6,7,8,10). Redan i vårt bakgrundskapitel kom det fram att leken utvecklar sociala relationer och barnet lär sig att ta andra människors känslor i beaktande, vilket även kommer fram i våra resultat. Våra frågeställningar och svar stöder varandra, barnet behöver först få stöd i leken för att sedan kunna utvecklas socialt genom lek. 34 8.3 Slutord Vår skrivprocess började hösten 2022. Från första början tänkte vi ha lekens betydelse för den sociala utvecklingen hos barn, men vi har båda erfarenheter i att jobba med barn med autism och tycker det är ett intressant ämne och vi valde därför att inrikta oss på lekens betydelse för den sociala utvecklingen hos barn med autism. Vi har under hela vår skrivprocess kunnat koppla lärdomsprovet till arbetslivet, vilket har gjort detta ännu mera lärorikt. Våra resultat visar på att leken har en stor betydelse för den sociala utvecklingen hos barn med autism och att det är värt att satsa på inom småbarnspedagogiken för barn med autism. Vi har genom vårt lärdomsprov visat på att det är viktigt med närvarande vuxna i leken för att stärka den sociala utvecklingen hos barn med autism. I fortsatt forskning skulle man kunna ta reda på hur detta fungerar i praktiken på daghem. 35 Källor Allee-Herndon, K., Roberts, S., Hu, B., Clark, M. & Stewart, M., (2021) Let’s Talk Play! Exploring the Possible Benefts of Play-Based Pedagogy on Language and Literacy Learning in Two Title I Kindergarten Classrooms, Early Childhood Education Journal, 50(1), 119-132. 10.1007/s10643-020-01141-6 Autism- och Aspergerförbundet. (u.å). Autism, Autism Sverige https://www.autism.se/om-autism/autism/ Barnett, J., (2018). Evidence-Based Strategies that Support Social Skills and Play Among Young Children with Autism Spectrum Disorders. Early Childhood Education Journal, 46 (6), 665-672. 10.1007/s10643-018-0911-0 Beyer, J., & Gammeltoft, L., (1998). Autism och lek, Liber AB, Stockholm Brodzeller K., Ottley J., Jung J., & Coogle, C., (2017). Interventions and Adaptations for Children with Autism Spectrum Disorder in Inclusive Early Childhood Settings. Early Childhood Education Journal, 46(3), 277-286. 10.1007/s10643-017-0859-5 Bruce, B., & Riddersporre, B. (2012). Kärnämnen i förskolan, Nycklar till livslångt lärande. Natur & Kultur, Stockholm Carrero, M. K., Lewis, G. C., Zolkoski, S., & Lusk, E. M., (2014). Research-based strategies for teaching play skills to children with autism. Beyond behavior, 23(3) 17-25. 10.1177/107429561402300304 Chang, Y., Shih, W. & Kasari, C. (2016). Friendships in preschool children with autism spectrum disorder: What holds them back, child characteristics or teacher behavior? Sage Journals, 20(1), 65-74. 10.1177/1362361314567761 Chang, Y-C., & Shire, S., (2014). Promoting play in early childhood programs for children with ASD. TEACHING Exceptional Children, 52(2), 66-76. 10.1177/0040059919874305 Cohen, S., (1998). Fokus på autism, vad vi vet, vad vi inte vet och vad vi kan göra för att hjälpa barn med autism. Cura bokförlag och utbildning AB, Stockholm. Conn, C. (2018). Lek och vänskap, inkluderande pedagogik för barn med autism, Studentlitteratur AB, Lund D’Agostino, R. S., & Douglas, N. S., (2020). Early childhood educators’ perceptions of inclusion for children with autism spectrum disorder. Early Childhood Education Journal, 49(4), 725-737. 10.1007/s10643-020-01108-7 Dueñas, A.D., Playnick, J.B., & Bak, S. (2018). Effects of Joint Video Modeling on Unscripted Play Behavior of Children with Autism Spectrum Disorder. Journal of Autism & Developmental Disorders. 49(1). 236–247. 10.1007/s10803-018-3719-2 36 Edfelt, D. (2019). Utmaningar i förskolan: Att förebygga problemskapande beteenden (2 uppl.). Gothia fortbildning AB, Stockholm Edfelt, D., Sjölund, A., Jahn, C., & Reuterswärd, M., (2019). Tydliggörande pedagogik i förskolan. Natur & Kultur, Stockholm Finland Svenska Autism- och Aspergerförening rf. (u.å.) Vad är autism? https://www.autism.fi/sv/autism/ Forsberg, C., & Wengström, Y. (2015). Att göra systematiska litteraturstudier: Värdering, analys och presentation av omvårdnadsforskning. (4 uppl.) Natur & Kultur, Stockholm. Gillberg, C. (1999). Autism och autimsliknande tillstånd hos barn, ungdomar och vuxna (3 uppl.). Bokförlaget Natur och Kultur, Stockholm Jacobsen, D., (2012). Förståelse, beskrivning och förklarning: Introduktion till samhällsvetenskaplig metod för hälsovård och socialt arbete. Studentlitteratur AB, Lund Jung, S., & Sainato, D. M., (2015) Teaching games to young children with autism spectrum disorder using special interests and video modelling. Journal of Intellectual & Developmental Disability. 40(2). 198–212. 10.3109/13668250.2015.1027674 Kerola, K., Kujanpää, S & Timonen, T., (2009). Autismin kirjo ja kuntoutus, Tekijät ja PS-kustannus, Jyväskylä Laaksonen, V., (2022). Kaveritaidot varhaiskasvatuksessa. Ps-kustannus, Jyväskylä Lee, G.T., Xu, S., Guo, S., Gilic, L., Pu, Y., & Xu, J. (2019). Teaching “Imaginary Objects” Symbolic Play to Young Children with Autism. Journal of Autism and Developmental Disorders. 49(10). 4109–4122. 10.1007/s10803-019-04123-9 Lieberman, G. R., & Yoder, P., (2012). Play and Communication in Children with Autism Spectrum Disorder: A Framework for Early Intervention. Journal of Early Intervention, 34(2), 82-103. 10.1177/1053815112453766 Lillemyr, O.F., (2013). Lek på allvar – en spännande utmaning. Liber AB, Stockholm Mesibov, G., Shea, V. & Schopler, E. (2007). TEACCH vid autismspektrumstörning hos barn och vuxna. Studentlitteratur AB, Lund. Patel, R., & Davidson, B. (2019). Forskningsmetodikens grunder, att planera, genomföra och rapportera en undersökning. Studentlitteratur AB, Lund Perren, S., Sticca, F., Weiss-Hanselmann, B., & Bossi, B. C., (2019) Let us play together! Can play tutoring stimulate children’s social pretend play level? Journal of Early Childhood Research, 17(3), 205-219. 10.1177/1476718X19849248 37 Rasmussen, T., & Strömberg, O. (2022). Barn med autism, En handledarguide för grundläggande färdighetsträning. Studentlitteratur AB, Lund Raulston, T.J. & Hansen, S.G. (2022). Promoting Generalization of Social Skills to Inclusive Play Settings for Children With Autism and Their Peers. Teaching Exceptional Children. 54(6). 434–439. 10.1177/00400599211025550 Rodriguez-Meehan, M. (2021) Could that be Play?”: Exploring pre-service teachers’ perceptions of play in kindergarten, Early Childhood Education Journal, 50(8), 1303- 1316. 10.1007/s10643-021-01257-3 Shu-Kai, L., Ching-Hong, T., Hsing-Jung, L., Chien-Yu, H., & Kuan-Lin, C., (2017). Theory of mind predominantly associated with the quality, not quantity, of pretend play in children with autism spectrum disorder. Eur Child Adolesc Psychiatry, 26 (10), 1187- 1196. 10.1007/s00787-017-0973-3 Smidt, S., (2017). Förskolepedagogik Från A till Ö, Studentlitteratur AB, Lund SPSM. (2023). Tydliggörande pedagogik i förskolan, https://www.spsm.se/globalassets/larsekvenser/forskola/tydliggorande-pedagogik-i-forskolan.pdf TENK (7 september 2023) God vetenskaplig praxis (GVP), https://tenk.fi/sv/forskningsfusk/god-vetenskaplig-praxis-gvp Utbildningsstyrelsen. (18 februari 2022). Grunderna för planen för småbarnspedagogik 2022, https://www.oph.fi/sites/default/files/documents/Grunderna_for_planen_for_smabarnspedagogik_2022_0.pdf Wing, L. (2012). Autismspektrum, Handbok för föräldrar och professionella (2 uppl.) Studentlitteratur AB, Lund 38 Bilagor Bilaga 1: Insamling av artiklar Databas Sökord År Språk Träffar Valda Datum EBSCO Autism spectrum disorders AND children AND early childhood education 2010- 2023 engelska 1873 1 7.9.2023 EBSCO The meaning of play in early childhood education AND children with autism 2010- 2023 engelska 4 1 1.9.2023 EBSCO Children with autism AND early childhood education AND play 2010- 2023 Engelska 1552 2 1.9.2023 Sage Autism in children AND play AND social development 2010- 2023 engelska 5838 1 1.9.2023 EBSCO Autism spectrum disorder AND communication AND early intervention 2010- 2023 Engelska 6157 1 1.9.2023 39 EBSCO Autism spectrum disorder AND functional play AND pretend play 2010- 2023 Engelska 144 1 28.9.2023 EBSCO Autism spectrum disorder AND symbolic play AND pretend play 2010- 2023 Engelska 226 1 28.9.2023 EBSCO Autism AND peers AND play AND early childhood education 2010- 2023 Engelska 1440 2 30.9.2023 Bilaga 2: Presentation av artiklar . Nummer Författare & årtal Titel Syfte Metod Resultat 1. Juliet Hart Barnett 2018 Three EvidenceBased Strategies that Support Social Skills and Play Among Young Children with Autism Spectrum Disorders Artikeln presenterar tre olika strategier för att stöda leken och den sociala utvecklingen hos barn med autism, som professionella kan använda sig av. Kunskapsöversikt Barn med autism får nytta av att leka med andra barn, det utvecklar alla sociala kunskaper och ger dem en känsla att de är en del av gemenskapen. 40 2. Lin Shu-Kai, Tsai Ching-Hong, Li Hsing-Jung, Huang Chien-Yu och Chen Kuan-Lin 2017 Theory of mind predominantly associated with the quality, not quantity, of pretend play in children with autism spectrum disorder Klargöra sammbandet mellan theory of mind och fantasilek hos barn med autism. 92 barn i åldern 4– 10 med autism deltog i undersökningen. Två gånger inom två veckor, cirka 1 timme per gång. Intervju med vårdnadshavare, frågor av barnen och observation av deras lek. Barn med svagare theory of mind har mindre utvecklade låtsaslekar. Theory of mind är förknippat med kvalitet och inte kvantitet av låtsaslek. 3. Rebecca G Lieberman & Paul Yoder 2012 Play and Communication in Children with Autism Spectrum Disorder: A Framework for Early Intervention Undersöka sambandet mellan objektlek och avsiktlig kommunikation hos barn med autism Metaanalys Det finns måttligt till stort samband mellan objetklek och avsiktlig kommunikation. 4. Kelly M. Carrero, Calli G. Lewis, Staci Zolkoski & Mandy E. Lusk 2014 Research-based strategies for teaching play skills to children with autism Artikeln tar upp fyra olika strategier för att lära barn med autism att leka, speciellt för att stöda professionella i sitt jobb. Kunskapsöversikt Lek är en viktig del för den mänskliga upplevelsen. Att lära barn med autism hur man ägnar sig åt fungerande lek förbättrar social, emotionell och kognitiv tillväxt. 41 5. Sophia R. D’Agostino & Sarah N. Douglas 2020 Early childhood educators’ perceptions of inclusion for children with autism spectrum disorder Ta reda på hur mycket kunskap professionella har om autism och deras åsikter och attityder gentemot inkludering. Intervjustudie med 89 deltagare. De hade mest positiva tankar om inkludering och allmänt om autism. Barnens beteende oroade några. 6. Ya-chih Chang & Stephanie Shire 2014 Promoting play in early childhood programs for children with ASD En guide för professionella att förstå betydelsen av utvecklingen i lekfärdigheter och olika strategier hur man stöder barnet med autism i lek. Kunskapsöversikt Professionella på daghem utgör en viktig del av barns lekutveckling. Planera, organisera miljön och erbjuda leksaker enligt utvecklingsnivån ger förutsättningar för barnen att lyckas i leken. 7. Gabrielle T. Lee, Sheng Xu, Shufang Guo, Lina Gilic, Yunhuan Pu & Jiacheng Xu 2019 Teaching “Imaginary Objects” Symbolic Play to Young Children with Autism Att utvärdera effekterna av ett instruktionsprogram om fantasioch symbollek. 3 barn med mild till måttlig autism från ålder 3–7 deltog i studien. Resultatet visade att alla tre barns symbollek uppstod eller ökade i frileken efter instruktionsprogrammet. 8. Ana D. Dueñas, Joshua B. Plavnick & M. Y. Savana Bak 2018 Effects of Joint Video Modeling on Unscripted Play Behavior of Children with Autism Spectrum Disorder Lära 3 barn med autism att leka låtsaslekar med jämnåriga med hjälp av video modell. 3 fyraåringar med autism och 3 fyraåringar utan autism deltog i studien. De delades in i par och hade lekstunder där Barnen lärde sig nya kunskaper via videorna. Barnen sa de meningar under leken som de hört i videorna men också ökat spontana meningar. 42 de först fick se på videon. 9. Tracy J. Raulston & Sarah G. Hansen 2022 Promoting Generalization of Social Skills to Inclusive Play Settings for Children With Autism and Their Peers Hjälpa professionella att skapa och stödja vänskapsrelationer hos barn med autism. Kunskapsöversikt När professionella kan systematiskt stödja barn med autism, med det sociala beteendet öppnas många fler möjligheter för barnen. 10. Sunhwa, Jung & Diane, M, Sainato 2015 Teaching games to young children with autism spectrum disorder using special interests and video modelling Undersöka hur special intressen och vide modell kan motivera barn till spel och social kommunikation. 3 barn med autism och 6 barn utan autism. 1 barn med autism fick 2 barn utan autism som spelkompisar. Fyra tillfällen då de spelade tillsammans enligt olika metoder. Barnens speciella intressen och styrkor kan öka deras förmåga att spela spel med sina kamrater. Ökade sociala kontakter och verbalt tal.