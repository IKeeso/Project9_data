Institutionen för klinisk och experimentell medicin Examensarbete/magisteruppsats i logopedi, 30 hp Vårterminen 2015 Läsförmåga hos elever i årskurs 3 och 5 samt hos elever i årskurs 5 med autismspektrumtillstånd Erika Henriksson Hanna Müllerström Handledare: Janna Aanstoot Reading Ability in Children in Third and Fifth Grade and in Children in Fifth Grade with Autism Spectrum Disorder Abstract The aim of the present study was to examine reading ability in younger students with or without autism spectrum disorder. In total, 72 students participated; 30 in grade 3 (9-10 years old), 31 in grade 5 (11-12 years old) and 11 in grade 5 with Asperger syndrome/high-functioning autism (11-12 years old). Three texts with related literal and inference questions (Bishop & Adams, 1992) were presented through listening, silent reading or silent reading with text support during questions. The study also examined other variables in relation to the texts; word reading ability, verbal working memory, Theory of Mind and vocabulary. The methodological foundation was a study by Nyström and Söderqvist (2013). When including all participants, analysis showed that the text presentation silent reading with text support and the question type literal questions lead to higher results. Regarding text presentation in relation to question type the results on the literal questions improved with text support whilst text presentation did not affect results on the inference questions. Regarding silent reading and inference questions grade 5 performed better than grade 3. Correlations between text comprehension and other variables, mainly vocabulary, were found for grade 3 and 5. No statistically significant differences were found for students in grade 5 with Asperger syndrome/high-functioning autism compared to the other groups. This may be due to the group’s wide distribution and small size. Conclusions are that grade 5 has a more developed reading ability than grade 3. The results of the students with Asperger syndrome/high-functioning autism in grade 5 do not statistically significant differ from students in grade 3 or grade 5. Key words: Reading comprehension, literal and inference questions, text presentation, Asperger syndrome, high-functioning autism Sammanfattning Syftet med föreliggande studie var att undersöka läsförmåga hos yngre elever med eller utan autismspektrumtillstånd. Sammanlagt deltog 72 elever i studien; 30 i årskurs 3, 31 i årskurs 5 samt 11 i årskurs 5 med Aspergers syndrom/högfungerande autism. Tre texter med tillhörande fakta- och inferensfrågor (Bishop & Adams, 1992) presenterades på tre olika sätt; uppläst, tyst läsning och tyst läsning med textstöd vid efterföljande frågor. I föreliggande studie beaktades även andra variabler i relation till läsförståelse; ordavkodningsförmåga, verbalt arbetsminne, Theory of Mind samt ordförråd. Utgångspunkten för metoden var en tidigare magisteruppsats i logopedi vid Linköpings Universitet av Nyström och Söderqvist (2013). Resultatet visade ett högre resultat för lässättet tyst läsning med textstöd och för frågetypen faktafrågor. Gällande lässätt i förhållande till frågetyp fick faktafrågor högre resultat då texten fanns tillgänglig vid efterföljande frågor, medan resultatet på inferensfrågorna inte påverkades av olika lässätt. Eleverna i årskurs 5 presterade bättre på tyst läsning samt på inferensfrågor än de i årskurs 3. Ett samband mellan textförståelse och andra variabler återfanns för årskurs 3 och årskurs 5, främst gällande ordförråd. Inga statistiskt signifikanta skillnader återfanns mellan eleverna med Aspergers syndrom/högfungerande autism och de andra undersökningsgrupperna, vilket kan bero på att gruppen hade få deltagare och stor spridning. Slutsatser utifrån föreliggande studie är att årskurs 5 har en mer utvecklad läsförmåga än årskurs 3. Elever med Aspergers syndrom/högfungerande autism i årskurs 5 ligger resultatmässigt mellan årskurs 3 och 5, men skillnaderna är inte statistiskt signifikanta. Nyckelord: Läsförståelse, fakta- och inferensfrågor, lässätt, Aspergers syndrom, högfungerande autism Upphovsrätt Detta dokument hålls tillgängligt på Internet – eller dess framtida ersättare –från publiceringsdatum under förutsättning att inga extraordinära omständigheter uppstår. Tillgång till dokumentet innebär tillstånd för var och en att läsa, ladda ner, skriva ut enstaka kopior för enskilt bruk och att använda det oförändrat för ickekommersiell forskning och för undervisning. Överföring av upphovsrätten vid en senare tidpunkt kan inte upphäva detta tillstånd. All annan användning av dokumentet kräver upphovsmannens medgivande. För att garantera äktheten, säkerheten och tillgängligheten finns lösningar av teknisk och administrativ art. Upphovsmannens ideella rätt innefattar rätt att bli nämnd som upphovsman i den omfattning som god sed kräver vid användning av dokumentet på ovan beskrivna sätt samt skydd mot att dokumentet ändras eller presenteras i sådan form eller i sådant sammanhang som är kränkande för upphovsmannens litterära eller konstnärliga anseende eller egenart. För ytterligare information om Linköping University Electronic Press se förlagets hemsida http://www.ep.liu.se/ Copyright The publishers will keep this document online on the Internet – or its possible replacement –from the date of publication barring exceptional circumstances. The online availability of the document implies permanent permission for anyone to read, to download, or to print out single copies for his/hers own use and to use it unchanged for non-commercial research and educational purpose. Subsequent transfers of copyright cannot revoke this permission. All other uses of the document are conditional upon the consent of the copyright owner. The publisher has taken technical and administrative measures to assure authenticity, security and accessibility. According to intellectual property law the author has the right to be mentioned when his/her work is accessed as described above and to be protected against infringement. For additional information about the Linköping University Electronic Press and its procedures for publication and for assurance of document integrity, please refer to its www home page: http://www.ep.liu.se/. © Erika Henriksson & Hanna Müllerström Förord Ett stort tack till alla elever, målsmän och skolpersonal som medverkat och gjort denna studie möjlig. Vi vill även tacka alla som engagerat sig i samt visat intresse för vår studie. Tack till all personal vid Linköpings Universitet som hjälpt oss med testmaterial, kopiering och goda råd. Ett stort tack vill riktas Lisa Palmqvist för statistisk rådgivning och till vår handledare Janna Aanstoot för vägledning. Tack till våra nära och kära för allt stöd och all hjälp. Sist men inte minst vill vi tacka varandra för ett gott samarbete! Linköping, maj 2015 Erika Henriksson och Hanna Müllerström Innehållsförteckning 1. Inledning..................................................................................................................................................................1 2. Bakgrund..................................................................................................................................................................1 2.1. Läsning.............................................................................................................................................................1 2.1.1. Läsutveckling.........................................................................................................................................2 2.1.2. Läsförståelse ..........................................................................................................................................3 2.1.3. Skillnad mellan att höra och läsa en text.......................................................................................4 2.1.4. Faktorer som påverkar läsförståelse...............................................................................................4 2.1.4.1. Inferens...........................................................................................................................................4 2.1.4.2. Arbetsminne..................................................................................................................................6 2.1.4.3. Ordförråd.......................................................................................................................................7 2.2. Theory of Mind.............................................................................................................................................7 2.3. Autismspektrumtillstånd ............................................................................................................................9 2.3.1. Aspergers syndrom och högfungerande autism.........................................................................9 2.3.1.1. Aspergers syndrom, högfungerande autism och läsförståelse ....................................10 2.3.1.2. Aspergers syndrom, högfungerande autism och Theory of Mind ............................10 3. Syfte........................................................................................................................................................................11 3.1. Frågeställningar ..........................................................................................................................................11 4. Metod.....................................................................................................................................................................12 4.1. Pilotstudie ....................................................................................................................................................12 4.2. Deltagare ......................................................................................................................................................12 4.2.1. Inklusions- och exklusionskriterier..............................................................................................13 4.2.2. Urval och rekrytering.......................................................................................................................13 4.3. Etiska överväganden.................................................................................................................................13 4.4. Testutförande och testmaterial..............................................................................................................14 4.4.1. Ordavkodning ....................................................................................................................................15 4.4.2. Verbalt arbetsminne .........................................................................................................................15 4.4.3. Textförståelse .....................................................................................................................................15 4.4.4. Theory of Mind .................................................................................................................................16 4.4.5. Ordförråd ............................................................................................................................................17 4.5. Rättning ........................................................................................................................................................17 4.6. Statistisk analys...........................................................................................................................................17 5. Resultat..................................................................................................................................................................18 5.1. Deskriptiv statistik.....................................................................................................................................18 5.2. Lässätt ...........................................................................................................................................................19 5.3. Frågetyp (fakta- och inferensfrågor)....................................................................................................20 5.4. Frågetyp i förhållande till lässätt ...........................................................................................................21 5.4.1. Faktafrågor och lässätt.....................................................................................................................21 5.4.2. Inferensfrågor och lässätt...............................................................................................................22 5.5. Korrelerande variabler för textförståelse ...........................................................................................23 5.5.1 Korrelerande variabler för textförståelse och frågetyp...........................................................23 5.5.2 Korrelerande variabler för lässätt..................................................................................................24 6. Diskussion............................................................................................................................................................25 6.1. Resultatdiskussion .....................................................................................................................................26 6.1.1. Lässätt...................................................................................................................................................26 6.1.2. Frågetyp (fakta- och inferensfrågor) ...........................................................................................27 6.1.3. Frågetyp i förhållande till lässätt...................................................................................................28 6.1.4. Korrelerande variabler för textförståelse (fakta-/inferensfrågor och lässätt) ................29 6.1.4.1. Korrelerande variabler för textförståelse och frågetyp .................................................29 6.1.4.2. Korrelerande variabler för lässätt ........................................................................................32 6.2. Metoddiskussion........................................................................................................................................33 6.2.1. Deltagare..............................................................................................................................................33 6.2.2. Testutförande och testmaterial .....................................................................................................35 6.3. Slutsatser.......................................................................................................................................................36 6.4. Logopediska implikationer och förslag till framtida studier.........................................................37 Referenser.................................................................................................................................................................38 Bilaga 1 – Exempel på informationsbrev till målsman ...............................................................................44 Bilaga 2 - Samtyckesbrev till målsman för elever i årskurs 3 och 5 ........................................................45 Bilaga 3 - Samtyckesbrev till målsman för elever i årskurs 5 med Aspergers syndrom eller högfungerande autism...........................................................................................................................................46 Bilaga 4 - Skobigotexterna ...................................................................................................................................47 1 1. Inledning Läsning är en komplex kognitiv aktivitet som innebär koordination av flera olika förmågor, kunskaper och strategier (Kamhi & Catts, 2012a; Cain, 2010, kap 1). Att lära sig läsa är en av huvuduppgifterna under de första åren av ett barns skolgång. När barnet har ”knäckt koden” kan det med hjälp av sin läsförmåga och språkförmåga förstå det som läses (Yuill & Oakhill, 1991, kap 2). En del barn upplever dock svårigheter vid läs- och skrivinlärningen (Kamhi, Catts & Adlof, 2012). Då det hos en elev misstänks föreligga läs- och skrivsvårigheter kan en remiss till logoped bli aktuell (Magnusson, Nauclér & Reuterskiöld, 2008). Vid bedömning av läs- och skrivförmåga används olika bedömningsinstrument. Ett sådant bedömningsinstrument, som mäter läsförståelse, är Skobigotexterna vilka har sitt ursprung i en studie av Bishop och Adams (1992). Dessa texter översattes till svenska i en magisteruppsats 2013 av Nyström och Söderqvist där även referensmaterial för årskurs 4 och 6 redovisades. I föreliggande studie redovisas referensmaterial till Skobigotexterna för elever med typisk läsutveckling i årskurs 3 och 5 samt för elever med Aspergers syndrom eller högfungerande autism i årskurs 5. Flera olika kognitiva förmågor är involverade i läsning och därför beaktas, utöver läsförståelse, även ortografisk och fonologisk ordavkodningsförmåga, verbalt arbetsminne, Theory of Mind samt ordförråd. 2. Bakgrund Stora delar av skolundervisningen baseras på att eleven ska tillgodose sig kunskap genom läsning (Hulme & Snowling, 2011). Förmågan att avkoda skrivna ord utgör i kombination med språkförståelse grunden för läsning. Andra kognitiva förmågor, såsom Theory of Mind (ToM) och arbetsminne, är delar som också är av vikt vid läsning (Cain, 2010, kap 5; Magnusson, Nauclér & Reuterskiöld, 2008). Variationer gällande läsförmåga samt andra kognitiva förmågor kan återfinnas inom en normalpopulation samt i jämförelse med specialgrupper, såsom bland personer med autismspektrumtillstånd. 2.1. Läsning Förmågan att läsa kan beskrivas på olika sätt. En beskrivning är att läsning innebär högre mentala processer som innefattar att tänka, utvärdera och bedöma. Detta synsätt betonar läsförståelse och tar inte hänsyn till ordavkodning (Kamhi & Catts, 2012a). Ett annat synsätt är The Simple View of Reading, ett ramverk som innebär att läsning består av två komponenter; avkodning och 2 språkförståelse. Avkodning innebär förmågan att snabbt härleda ett skrivet ord till ett ord som finns i det mentala lexikonet och språkförståelse innebär förmågan att kombinera orden för att göra meningar och skapa en helhetsbild. Enligt detta ramverk är läsförståelse produkten av avkodning och språkförståelse. Det innebär, då resultatet är en produkt, att om någon av faktorerna är noll blir även resultatet noll (Hoover & Gough, 1990). 2.1.1. Läsutveckling Frith (1985) beskriver läsutveckling med hjälp av en stadiemodell. Det första stadiet är ett förstadium till läsning och kallas för logografisk läsning. Barnet kan ännu inte göra kopplingen mellan språkljud och bokstäver, men associerar en ordbild till ett talat ord och kan på så sätt förstå ordet. Nästa stadium kallas för alfabetisk läsning, och här börjar barnet göra kopplingen mellan språkljud och bokstav. Barnet ljudar då fram det skrivna ordet vilket gör att det på detta stadium har förmågan att läsa nya ord samt nonord. Det sista stadiet kallas för ortografisk läsning. Läsning på detta stadie sker automatiskt och med liten ansträngning (Kamhi & Catts, 2012b). Stadierna är inte avgränsade, utan barnet kan befinna sig på flera stadier samtidigt (Magnusson, Nauclér & Reuterskiöld, 2008). Att vara en skicklig läsare innebär att orden kan läsas ortografisk, det vill säga automatiskt, vilket kräver kunskap om bland annat bokstavssekvenser. Den alfabetiska läsningen finns dock kvar och används då en läsare läser ett ord som den aldrig tidigare sett (Kamhi & Catts, 2012b). Stadiemodeller av denna typ får kritik för att utgöra en alltför enkel beskrivning av en komplex utveckling samt att utvecklingen som sker inom varje stadium inte beskrivs (Kamhi & Catts, 2012b). En stor del av läsutvecklingen sker under den period då barnet går i skolan. Undervisning i ämnet svenska ska stimulera ett läs- och skrivintresse hos eleverna samt ge dem möjlighet att utveckla sin kommunikationsförmåga i tal och skrift (Skolverket, 2011). Från årskurs 1 till 3 är läsinlärningen fokuserad på sambandet mellan ljud och bokstav samt att hitta lässtrategier för att förstå en text. Målen för årskurs 3 är att eleven ska kunna läsa enklare texter med flyt, återge delar ur texten samt visa grundläggande läsförståelse. Från och med årskurs 4 utvecklas läsningen till att fokusera på att förstå en texts budskap, både det uttalade och det underliggande budskapet. För att uppnå målen för mellanstadiet behöver eleven visa grundläggande förståelse för en text genom att föra enkla resonemang om innehållet i texten (Skolverket, 2011). 3 2.1.2. Läsförståelse Forskning om läsförmåga har till stor del fokuserat på avkodning (Herkner, 2011). Ett annat viktigt mått på läsförmåga är dock läsförståelse (Protopapas, Sideridis, Mouzaki & Simos, 2007), då förståelse för det som läses oftast är det som eftersträvas. En skicklig läsare förstår orden och meningarna, gör sammankopplingar mellan meningarna i en text och förstår då dess sammanlagda betydelse. Målet är att skapa lokal och global koherens. Lokal koherens innebär att läsaren integrerar angränsande meningars betydelse med varandra och skapar en förståelse. Global koherens innebär att meningar i ett textstycke tillsammans ger förståelse om ett visst ämne. För att skapa global koherens krävs ofta bakgrundskunskap (Cain, 2010, kap 2). Andra faktorer som också är viktiga för läsförståelsen är kunskap om textstruktur, intresse och uppmärksamhet (Kamhi & Catts, 2012b). Forskning, som har bedrivits på läsförståelseutveckling, har inte funnit några utvecklingsstadier (Herkner, 2011). Läsförståelse och avkodningsförmåga är ofta korrelerade hos unga läsare men korrelationen avtar med ökad ålder (Cain, 2010, kap 5). Vid läsutvecklingens start är barnets avkodningsförmåga mer ineffektiv än barnets språkförståelse. Detta resulterar i en sämre läsförståelse. Allteftersom avkodningsförmågan utvecklas frigörs energi som kan läggas på läsförståelse. Denna förmåga utvecklas oftast under de första skolåren och fortsätter sedan, vilket gör att läsningen i skolan då blir mer fokuserad på att läsa för att lära (Kamhi & Catts, 2012b). Muter, Hulme, Snowling och Stevenson (2004) undersökte i en longitudinell studie hur fonologisk kunskap, grammatisk kunskap och ordförråd predicerar ordavkodning och läsförståelse. De visade att ordavkodning och läsförståelse prediceras av olika faktorer. Fonologisk kunskap predicerar avkodningsförmåga medan ordförråd och grammatisk kunskap predicerar läsförståelse. Nation, Clarke, Marshall och Durand (2004) fann i en studie att barn i åldrarna 7-9 år med läsförståelsesvårigheter inte hade några svårigheter med fonologisk medvetenhet eller nonordsrepetition. Barnen visade dock upp svagare resultat inom andra språkliga områden, såsom ordförråd, grammatik, tolkning av underliggande budskap samt att dra slutsatser. Resultaten i studien tyder på att elever med läsförståelsesvårigheter har språkliga svårigheter, men resultaten för gruppen var dock varierade och gav ingen tydlig profil. Cain och Oakhill (1999) menar att barn som har svårigheter med läsförståelse inte har det på grund av brist på relevant bakgrundskunskap, utan snarare på grund av en mer ogynnsam lässtrategi. Barnen verkar närma 4 sig texten mer fokuserade på avkodning än på förståelse. Hulme och Snowling (2011) beskriver flera studier som kommit fram till att barn med läsförståelseproblem har språkliga svårigheter och har haft dem innan läsningen började utvecklas. Språksvårigheter såsom ett begränsat ordförråd, grammatiska svårigheter och språkförståelseproblem, är därför troliga orsaker till de senare läsförståelsesvårigheterna. Dessa barn har ofta inte så stora svårigheter att de diagnostiseras med språkstörning. Det finns dock flera alternativa orsaker till läsförståelsesvårigheter menar Hulme och Snowling (2011), såsom exempelvis begränsad arbetsminneskapacitet eller problem att dra slutsatser. 2.1.3. Skillnad mellan att höra och läsa en text Att förstå en text då den presenteras muntligt eller då texten läses är, bortsett från själva avkodningen, förmågor som är lika varandra (Gough, Hoover & Peterson, 1996). Det finns dock skillnader gällande den språkliga analysen. Vid läsning har läsaren möjlighet att anpassa hastigheten samt gå tillbaka i texten och läsa om delar som upplevdes som svårförståeliga (Cain, 2010, kap 5). Vid läsning får läsaren även stöd av versalisering och interpunktion medan lyssnaren, då en text presenteras muntligt, får stöd av intonation och betoning (Gough, Hoover & Peterson, 1996). Sambandet mellan att höra och läsa en text är dock stark. Det är samma ordförråd och samma bakgrundskunskap som behövs för att skapa förståelse (Cain, 2010, kap 5). Att dessa förmågor korrelerar, menar Gough, Hoover och Peterson (1996) är ett sätt att visa hur The Simple View of Reading har giltighet. Det har i studier visats att sambandet mellan avkodning och läsförståelse minskar ju äldre barnet blir medan sambandet mellan förståelse för en text som presenterats muntligt och läsförståelse kommer att öka längre fram i läsutvecklingen. Detta tyder på att läsförmågan vid högre ålder är mer beroende av språkförmågan än av avkodningsförmågan (Gough, Hoover & Peterson, 1996). 2.1.4. Faktorer som påverkar läsförståelse För att kunna läsa med god förståelse räcker det inte att avkoda ord automatiskt. Ofta innebär läsning förståelse för någonting ytterligare, att kunna göra inferenser (Cain, 2010, kap 3). En skriftspråklig mening kräver att hantering av meningen kan ske i arbetsminnet samt förståelse för orden och för dess grammatik (Høien & Lundberg, 2013, kap 5). 2.1.4.1. Inferens Inferenser är slutsatser som dras utifrån kontexten och är baserade på vår omvärldskunskap. Det finns olika sorters inferenser och en klassificering är att dela upp dem i explicita/nödvändiga 5 (eng. necessary) och implicita/detaljerade (eng. elaborative) inferenser. De nödvändiga inferenserna behövs för att förstå kopplingen mellan olika meningar i texten medan de detaljerade inferenserna används för att berika förståelsen utav texten (Cain, 2010, kap 3). I en studie av Clintons och van den Broeks (2012) visades att intresse påverkade svaren på frågor som ställdes. Det är lättare för en läsare att koppla bakgrundsinformation till, samt tillgodose sig innehållet i en text som läsaren finner intressant (Clintons & van den Broeks, 2012). Barns läsförståelseförmåga är relaterad till deras förmåga att dra inferenser (Oakhill, 1984). En studie gjord av Casteel och Simpson (1991) visar att förmågan att göra inferenser, både de nödvändiga och de detaljerade, ökar ju äldre barnet blir. Det finns direkt evidens för att förmågan att dra inferenser inte bara är ett resultat av förståelse, utan snarare en trolig orsak till förståelse (Cain & Oakhill, 1999). Cain, Oakhill och Lemmon (2004) fann i en studie att svaga läsare gör färre inferenser än starka läsare. Yuill och Oakhill (1991, kap 4) studerade hur två grupper barn besvarade fakta- och inferensfrågor efter att ha läst en text. Frågorna på texten ställdes två gånger, en gång där barnen inte fick ha texten framför sig och en gång där barnen fick titta på texten då frågorna besvarades. Resultatet från studien visade att barn med läsförståelsesvårigheter fick sämre resultat på inferensfrågor än barn med typisk läsutveckling, oavsett om de hade texten framför sig eller inte. Yuill och Oakhill (1991, kap 4) menar att svårigheter gällande inferensfrågor för barn med läsförståelsesvårigheter inte kan bero på sviktande arbetsminne, då resultaten var likadana oavsett om inferenserna gjordes ur minnet eller med textstöd. Troligen beror svårigheterna att göra inferenser snarare på att dessa läsare inte använder sin bakgrundskunskap i samma utsträckning, vilket leder till en sämre mental representation av texten (Yuill & Oakhill, 1991, kap 4). Bishop och Adams (1992) använde korta texter med tillhörande fakta- och inferensfrågor för att undersöka läsförståelse hos barn med språkstörning i åldrarna 8-12 år samt hos en kontrollgrupp. De fann ingen signifikant skillnad mellan inferens- eller faktafrågor vare sig för barnen med språkstörning eller för kontrollgruppen. Texterna från Bishop och Adams (1992) har vidare använts i svenska forskningssammanhang (Axelsson & Davidsson, 2009; Eldblom & Sandberg 2009; Holck, Dahlgren & Nettelbladt, 2009; Ekblad & Hansson Andersson, 2008). Texterna användes även i en magisteruppsats i logopedi vid Linköpings Universitet (Nyström & Söderqvist, 2013), där de översattes till svenska och döptes till Skobigotexterna. Denna studies syfte var att undersöka läsförståelse med hjälp av Skobigotexterna hos elever i årskurs 4 och 6. Texterna presenterades för eleverna med tre olika lässätt; uppläst, tyst läsning och tyst läsning med textstöd 6 vid svar på frågorna. Resultatet från studien visar att fakta- och inferensfrågor inte skiljer sig åt samt att det inte finns några könsskillnader eller skillnader mellan årskurserna. Resultatet visade också att eleverna fick en högre poäng gällande faktafrågor då texten fanns tillgänglig då frågor ställdes (Nyström & Söderqvist, 2013). Kendeou, Bohn‐Gettler, White och van den Broek (2008) undersökte förmågan att dra inferenser hos barn i åldrarna 4-8 år. De studerade hur inferensförmågan påverkades då en berättelse presenterades muntligt, skriftligt eller via film och fann ingen skillnad. Förmågan att dra inferenser korrelerade inte heller med fonologisk medvetenhet eller avkodningsförmåga. (Kendeou et al., 2008). Läsförståelse kan undersökas på olika sätt och frågorna som testledaren ställer kan ge olika information. En del frågor ställer högre krav på avkodningsförmåga och andra högre krav på verbal uttrycksförmåga. Exempel på frågeformuleringar för att undersöka läsförståelse är ja/nejfrågor, flervalsfrågor och öppna frågor. Ja/nej-frågor och flervalsfrågor ställer låga krav på barnets muntliga uttrycksförmåga. Det negativa med dessa frågeformuleringar är att de inte är lämpade för att undersöka huruvida barnet har gjort en inferens. För att undersöka om en inferens har gjorts behöver inferensen uttalas, annars kan inte testledaren veta om barnet har skapat en korrekt mental representation av förloppet. Att ställa öppna frågor tillgodoser det behovet, men ställer istället högre krav på barnets muntliga uttrycksförmåga (Cain, 2010, kap 9). Keenan och Betjemann (2006) menar att det i en del läsförståelsetest används frågor som skulle kunna besvaras utan att först ha läst texten, så kallade textoberoende frågor (eng. passageindependent ). Textberoende frågor (eng. passage-dependent questions) kräver däremot information från texten för att kunna besvaras korrekt. Keenan och Betjemann (2006) betonar vikten av att uppmärksamma textoberoende frågor i bedömningsmaterial som undersöker läsförståelse. 2.1.4.2. Arbetsminne Vid läsning behöver läsaren integrera information från olika meningar i en text och inkorporera bakgrundskunskap för att skapa koherens. Läsningen kräver också identifiering av nödvändiga inferenser. För att kunna göra detta behöver läsaren hålla det som lästs i arbetsminnet samtidigt som ny fakta processas (Cain, 2010, kap 5). Det är viktigt att beakta huruvida det är arbetsminnet som orsakar sämre ordförråd eller om det finns en okänd variabel som påverkar båda förmågorna, vid undersökning av sambandet mellan arbetsminne och läsförståelse (Cain, 2006). Yuill och Oakhill (1991, kap 5) poängterar vikten av arbetsminne för att kunna skapa en mental representation av det som läses och att ett svagare arbetsminne begränsar den möjligheten. 7 Ett sätt att undersöka arbetsminne är att undersöka förmågan att processa och lagra information samtidigt. Arbetsminneskapaciteten är en god indikator på läsförståelseförmågan (Cain, 2006). I åldrarna 8-11 år förklarar arbetsminnet variansen i läsförståelse i högre grad än andra faktorer, såsom ordförråd och avkodning (Cain, Oakhill & Lemmon, 2004). Oakhill (1984) undersökte om arbetsminnet påverkar förmågan att göra inferenser. Fakta- och inferensfrågor ställdes efter att barnet hade fått läsa en text. Då barnet fick ha texten framför sig ökade de korrekta svaren på faktafrågorna, men inte på inferensfrågorna. Oakhills (1984) studie tyder på att arbetsminnet inte har någon betydelse för förmågan att göra inferenser. Studier är dock inte entydiga gällande textstödets betydelse för läsförståelse. Cain och Oakhill (1999) visade att andelen korrekta svar för både faktafrågor och inferensfrågor ökade om barnet fick ha texten framför sig. 2.1.4.3. Ordförråd Storleken på ett barns ordförråd är starkt associerat med läsförståelse (Carroll, 1993) och avgörande för utvecklingen av läsförståelse (Vellutino, Fletcher, Snowling, & Scanlon, 2004). Sambandet mellan ordförråd och läsförståelse tros ligga antingen i att ett bristande ordförråd ger sämre läsförståelse eller i att det finns en ytterligare variabel som påverkar utvecklingen av båda förmågorna (Cain, Oakhill & Lemmon, 2004). Ett begränsat ordförråd leder dock inte alltid till läsförståelsesvårigheter (Freebody & Anderson, 1983). En variabel som föreslås kunna påverka både läsförståelse och ordförråd är förmågan att tillägna sig information från en kontext (Cain, Oakhill & Lemmon, 2004). I en studie av Protopapas et al. (2007) visades en ökad korrelation mellan ordförråd och läsförståelse med stigande ålder. Även om avkodning är svagt korrelerad med läsförståelse i årskurs 4 så försvinner den korrelationen då ordförråd beaktas. Ordförråd kan mätas på olika sätt. Ett sätt är att be barnet att definiera vad ord betyder (Cain, 2010, kap 5). Bedömning av ett barns ordförråd kan göras med fokus på bredden, det vill säga hur många ord som ett barn kan, eller på djupet av ordförrådet, det vill säga kunskap om relationen mellan ord (Cain, 2010, kap 5). Ouelette (2006) visade, i en studie med barn i årskurs 4, att djupet på ett barns ordförråd hade större betydelse för läsförståelse än bredden på ordförrådet. 2.2. Theory of Mind För att förstå en text behöver läsaren kunna organisera och tolka den språkliga informationen i en berättelse, exempelvis gällande händelser och karaktärers intentioner (Magnusson, Nauclér & 8 Reuterskiöld, 2008). ToM är förmågan att förstå andras tankar, såsom någon annans uppfattning, vilja, känsla och intention samt att förstå att dessa tankar kan skilja sig från våra egna (Siegal & Varley, 2002). Detta innebär att slutsatser kring hur andra personer tänker kan dras samt användas för att predicera andras beteenden. Förmågan att förstå vad som är underförstått i en berättelse och förmågan att dra inferenser är sammankopplade med ToM (Nettelbladt, 2013, kap 10). ToM är av vikt vid läsning och finns i olika grader. Den första graden kallas för first-order false belief (ToM1) och innebär förståelse för att en annan person kan ha en annan uppfattning än en själv. Detta förstås av barn då de är 4-5 år (Wellman, Cross & Watson, 2001). Second-order false belief (ToM2) syftar istället till förståelsen för vad en annan person tänker om en annan persons tankar. Detta förstås av barn då de är ungefär 6 år (Perner & Wimmer, 1985). Det finns även mer avancerade former av ToM som utvecklas efter 6 års ålder. En senare förmåga är att känna igen en faux pas (sociala blunders). Det sker då en person säger eller gör någonting utan att tänka på att det kan ha negativ effekt på en annan person. Att förstå en faux pas kräver en förståelse för att två personer kan ha olika uppfattning om någonting samt en förståelse för en annans persons känslor. Denna förmåga utvecklas mellan 9-11 års ålder (Baron-Cohen, O’Riordan, Stone, Jones & Plaisted, 1999). Barns utveckling av förståelse för ironi startar ungefär kring 5-6 års ålder och fortsätter sedan utvecklas (Dews & Winner, 1997). Det har visats i studier att barn upp till 13 år kan ha svårt att skilja ironi från lögn (Demorest, Meyer, Phelps, Gardner & Winner, 1984). Svårighet med förståelse för ironi har ibland tillskrivits svårighet med inferenser (Angeleri & Airenti, 2014). Winner, Brownell, Happé, Blum och Pincus (1998) beskriver i en artikel att forskning visat att förmågan att skilja ett skämt från en lögn relaterar framförallt med barnets förmåga till ToM2. Ett sätt att undersöka ToM är genom att se om barnet förstår att en annan person kan ha en annan uppfattning jämfört med barnet själv (Wellman, Cross & Watson, 2001). Siegal och Varley (2002) beskriver i en översiktsartikel olika sätt att testa ToM. Uppgifterna handlar ofta om resonerande kring vilseledande handlingar eller oväntade placeringar av föremål. Andra uppgifter som mäter ToM kan handla om tolkning av en karaktärs emotioner genom att läsa av en persons ansiktsuttryck, förståelse för intentioner och förmåga att dra inferenser gällande personers emotioner från verbalt givna historier (Siegal & Varley, 2002). 9 Andra förmågor som ironi och vita lögner har används i studier för att undersöka avancerad ToM (Happé, 1994). Att ställa frågor kring förståelse av ironi och faux pas ger en mer komplex bild av barnets ToM-förmåga än enbart ToM1- och ToM2-frågor (Baron-Cohen et al, 1999). Ett ToM-test, kallat Socioemotionellt Theory of Mind-test (SET) användes i en kandidatuppsats i logopedi vid Linköpings Universitet av Henriksson och Troedsson (2012) där ToM-förmåga och dess samvariation med andra förmågor undersöktes hos barn i åldrarna 6-7 år. De fann att ToM2 var utvecklat hos gruppen till skillnad från förståelse för faux pas och ironi. Resultatet visade även en samverkan mellan ToM och bland annat arbetsminne och språkförståelse. 2.3. Autismspektrumtillstånd Autismspektrumtillstånd (AST) är ett begrepp för neuropsykiatriska tillstånd som innefattar sociala och kommunikativa begränsningar, repetitiva och stereotypa beteendemönster samt ofta avvikande perception (American Psychiatric Association. DSM-5 Task Force., 2013). Innan DSM-5, som kom 2013, motsvarades AST i DSM-IV av följande fyra diagnoser: autistiskt syndrom, Aspergers syndrom, desintegrativ störning hos barn samt atypisk autism (American Psychiatric Association, 2013). I föreliggande studies tredje undersökningsgrupp var samtliga deltagare diagnostiserade med Aspergers syndrom (AS) eller högfungerande autism (HFA). Dessa begrepp kommer därför att användas i uppsatsen. 2.3.1. Aspergers syndrom och högfungerande autism Enligt ICD-10 (World Health Organization, 2010) karaktäriseras AS av kvalitativa nedsättningar i social förmåga tillsammans med en begränsad, stereotyp och repetitiv repertoar av intressen och aktiviteter. Personer med AS har, till skillnad från personer med klassisk autism, ingen generell försening eller störning av språklig eller kognitiv utveckling (World Health Organization, 2010). Några större kliniska skillnader mellan AS och HFA har inte påvisats i studier och vissa forskare vill påstå att det i grunden är samma diagnos med två olika namn. Det, som enligt DSM-IV, skulle skilja diagnoserna åt är att det vid AS inte får förekomma en språkförsening (Attwood, 2000, kap 8). Avvikande språk och kommunikation förekommer i högre grad hos personer med HFA, såsom till exempel byte av pronomen samt ordförrådsproblem (Kaland, 2004, kap 2). Ramberg, Ehlers, Nydén, Johansson och Gillberg (1996) studerade bland annat språk relaterat till dessa diagnoser hos barn i åldrarna 5-15 år. De fann att barn med AS har högre IQ än barn med HFA och att språkförståelsen inte skiljer sig mycket mellan grupperna då IQ beaktas. Ramberg et al. (1996) menar att den eventuellt enda egentliga anledningen till att skilja dessa diagnoser från varandra handlar om IQ. Samtidigt kan inte språkförmågan åsidosättas helt, då det skulle kunna 10 vara så att barn med AS har ett bättre ordförråd som i sin tur ger högre IQ (Ramberg et al., 1996). Sammantaget går det inte idag med säkerhet att säga om personer med AS har bättre språkförmåga än personer med HFA (Kaland, 2004, kap 2). 2.3.1.1. Aspergers syndrom, högfungerande autism och läsförståelse Det är vanligt att personer med AS har så kallad hyperlexi (Gillberg, 2011, kap 8). Hyperlexi innebär läsning med mycket god avkodning men med sämre läsförståelse (Magnusson, Nauclér & Reuterskiöld, 2008). En person med AS kan ofta läsa skriven text högt med goda resultat men uppvisar större svårigheter vid tyst läsning och läsförståelse (Gillberg, 2011, kap 8). För personer med AS kan den konkreta innebörden av ett ord eller uttryck ofta förstås, men bildliga uttryck kan vara svårare att tolka. Då den språkliga formen blir viktigare än det språkliga innehållet kan det leda till missförstånd i samspel och nedsättning av läsförståelse, trots att ordigenkänning är en styrka (Brown, Oram-Cardy & Johnson, 2013; Handikappinstitutet, 1998, kap 4). Personer med AS kan dock enligt Saldaña och Frith (2007) använda sig av omvärldskunskap och detaljerade inferenser. Williamson, Carnahan och Jacobs (2012) undersökte läsförståelse hos barn i åldrarna 7-13 år med AS eller HFA. De fann tre läsförståelseprofiler; textbunden förståelse, strategisk förståelse och fantasifull förståelse. Textbunden förståelse innebar att faktafrågor besvarades korrekt dubbelt så ofta som inferensfrågor och huvudfokus låg på att förstå texten utan tolkning. Personer med strategisk förståelse uppvisade många tecken på att vara goda läsare, men de hade problem med frågor gällande konsekvenser av händelser samt att tillskriva karaktärer rätt känslor. Personer med fantasifull förståelse var mer visuellt orienterade än de med de andra profilerna och hade stort stöd av bilder och texten för att förstå. De kunde förstå nödvändiga inferenser. Vid läsning av okända texter kunde denna grupp dock hitta på en egen historia där vissa detaljer av den ursprungliga texten användes. För alla tre profilerna gällde att läsförståelsen påverkades av språkoch kunskapsnivå, hur väl personen kunde använda olika typer av inferens och förståelsestrategier samt textfaktorer (Williamson, Carnahan & Jacobs, 2012). 2.3.1.2. Aspergers syndrom, högfungerande autism och Theory of Mind Förmågan att föreställa sig hur andra människor tänker och känner är generellt kraftigt nedsatt hos personer med AS, vilket märks tydligast i låga åldrar. En förklaring till detta kan vara att utvecklingen av ToM är försenad hos personer med AS. Personer med AS verkar ha svårt med 11 samtliga ToM-delförmågor upp till 4-6-årsåldern. Efter detta kvarstår endast svårigheter med ToM2 och mer avancerade former av ToM (Gillberg, 2011, kap 9). Personer med AS eller HFA har i forskning visat upp goda resultat på testuppgifter som berör ToM1 och ToM2, men de har uppvisat svårigheter med detta i vardaglig interaktion (Kaland, 2004, kap 4). En förklaring kan vara att personer med AS intellektuellt kan förstå hur en annan person tänker i en viss situation, men att de har svårigheter att applicera den kunskapen i samspel med andra människor (Attwood, 2000, kap 6). Kaland, Møller-Nielsen, Callesen, Mortensen, Gottlieb och Smith (2002) studerade barn och ungdomar med AS och fann att deltagarna klarade av att dra inferens om fysiska tillstånd men uppvisade större svårigheter gällande frågor som berörde bland annat ironi och metaforer och andra frågor som berörde mentala tillstånd. Studier gällande ToM-förmåga mellan personer diagnostiserade med AS eller HFA visar inte entydiga resultat. Dahlgren och Trillingsgaard (1996) beskriver att tidigare forskning har sett en skillnad mellan dessa två diagnoser, främst gällande ToM2. Dock fann inte Dahlgren och Trillingsgaard (1996) några skillnader gällande ToM1 och ToM2 för dessa diagnoser. 3. Syfte Syftet med föreliggande studie var att undersöka läsförmåga hos elever i årskurs 3 och 5 samt hos elever i årskurs 5 med Aspergers syndrom/högfungerande autism i förhållande till andra kognitiva förmågor; ordavkodingsförmåga, verbalt arbetsminne, Theory of Mind och ordförråd. 3.1. Frågeställningar 1. Finns det en skillnad och hur ser den i så fall ut för samtliga deltagare tillsammans samt för respektive undersökningsgrupp gällande: a) uppläst text, tyst läsning och tyst läsning med textstöd? b) de två frågetyperna, fakta- och inferensfrågor? c) frågetyp i förhållande till lässätt? 2. Finns det ett samband med textförståelse (fakta-/inferensfrågor och lässätt) och hur ser det i så fall ut för samtliga deltagare tillsammans samt för respektive undersökningsgrupp gällande: ordavkodingsförmåga, verbalt arbetsminne, Theory of Mind och ordförråd? 12 4. Metod I föreliggande studie undersöktes läsförmåga hos elever i årskurs 3 (åk 3) och 5 (åk 5) samt elever i årskurs 5 med Aspergers syndrom eller högfungerande autism (AS) genom sex olika deltest som mäter olika aspekter av läsförmågan. Studiedesignen var kvasiexperimentell med ett ickerandomiserat urval. Utgångspunkten för metoden var en tidigare magisteruppsats i logopedi vid Linköpings Universitet av Nyström och Söderqvist (2013) där tre texter av Bishop och Adams (1992) användes. Dessa texter benämns som Skobigotexterna (inferens- och faktatexter) och handlar om skridskoåkning, en lådbil och en godisaffär. 4.1. Pilotstudie En pilotstudie genomfördes med en elev i årskurs 5. Studien genomfördes med föräldrarnas godkännande i barnets hemmiljö och en ljudinspelning av testförfarandet genomfördes. Till pilotstudien valdes delar av det planerade testmaterialet till huvudstudien ut; Skobigotexterna, Socioemotionellt Theory of Mind-test (SET) samt den försvenskade versionen av false-belief-testet Sally-Anne, Sara & Nalle. Syftet med pilotstudien var att testa om SET samt Sara & Nalle kunde användas i huvudstudien för att bedöma Theory of Mind (ToM). Pilotstudien gav även författarna en överblick av tidsåtgång samt möjlighet att öva på testproceduren och rättning av testen för att öka samstämmigheten mellan testledarna. Utifrån pilotstudiens resultat valde författarna till föreliggande studie att inte använda Sara & Nalle i huvudstudien, då takeffekt uppnåddes i detta test. Pilotstudiens testning tog 30 minuter, varav SET tog 15 minuter. I pilotstudien användes en längre version av SET än i huvudstudien. Den kortare versionen ansågs täcka in alla delar i SET utan att den sammanlagda testtiden i huvudstudien blev för lång. 4.2. Deltagare Sammanlagt deltog 72 elever, 51 flickor och 21 pojkar. Dessa elever rekryterades från tre olika grupper; 30 elever åk 3, 31 elever i åk 5 samt 11 elever i AS, se tabell 1. Tabell 1. Deltagarnas medelålder (M) inklusive standardavvikelse (SD) och könsfördelning; flicka (F) och pojke (P), mellan årskurs 3, årskurs 5 samt årskurs 5 med Aspergers syndrom (AS) och högfungerande autism (HFA) Årskurs AS HFA Totalt n M (SD) F/P n M (SD) F/P n M (SD) F/P 3 - - - - - - 30 9:7 (0:3) 20/10 5 - - - - - - 31 11:9 (0:4) 23/8 5 9 11:7 (0:3) 7/2 2 11:9 (0:5) 1/1 11 11:7 (0:3) 8/3 13 4.2.1. Inklusions- och exklusionskriterier Inklusions- och exklusionskriterierna för åk 3 och åk 5 att de skulle gå i årskurs 3 eller 5, ha enbart svenska som modersmål samt ej ha några misstänkta eller dokumenterade läs- och skrivsvårigheter. AS-gruppen hade utöver ovan nämnda kriterier även inklusionskriteriet diagnostiserad Aspergers syndrom eller en autismdiagnos som av föräldrar och skola bedöms som högfungerande. Exklusionskriterium för denna grupp var annan diagnos som hade kognitiv påverkan. 4.2.2. Urval och rekrytering Deltagare rekryterades med olika metoder beroende på vilken grupp de tillhörde. Deltagare i studien som hade en typisk utveckling och gick i årskurs 3 eller 5 rekryterades från skolor i kommuner som motsvarar nationell socioekonomisk status enligt Kommun- och Landstingsdatabasen Rådet för främjande av kommunala analyser. Författarna tillämpade bekvämlighetsurval och valde med hjälp av en socioekonomisk sorteringsnyckel kommuner som hade värdet 2 och 3. Två nycklar valdes för att öka spridningen samt för att underlätta rekrytering. Deltagare rekryterades således ur fyra kommuner; två i sydvästra Sverige och två i sydöstra Sverige. Rektorer kontaktades via telefon eller mail och efter godkännande skickades snarlika informations- och samtyckesbrev genom klassföreståndare eller specialpedagog till målsmän. Se bilaga 1 för exempel på informationsbrev till målsman samt bilaga 2 för samtyckesbrev för elever i årskurs 3 och 5. Gällande deltagare till gruppen AS kontaktades rektorer för grundskolor med och utan specialklasser för autismspektrumtillstånd. Rektorer för aktuella skolor kontaktades via telefon och vid godkännande delades informations- och samtyckesbrev ut till målsmän via rektorer eller lärare. Se bilaga 3 för samtyckesbrev för elever med Aspergers syndrom och högfungerande autism. Vid rekrytering till denna grupp togs inte hänsyn till socioekonomisk status i samma utsträckning då denna grupp var mindre och svårare att finna. Socioekonomisk status för föräldrarna till barnen i denna grupp varierar från värde 1-10. Deltagare rekryterades således ur sex kommuner; en i sydvästra Sverige och fem i sydöstra Sverige. 4.3. Etiska överväganden I föreliggande studie togs hänsyn till ”Yrkesetik för logopeder” (SRAT, 2015) samt Helsingforsdeklarationen (World Medical Association, Inc., 2013). Alla deltagare tilldelades inför testning en särskilt utformad kod som enbart författarna innehade en kodnyckel till. Koden skrevs på deltagarens samtyckesblankett samt testprotokoll. Resultat redovisas enbart på 14 gruppnivå för att försäkra anonymitet. I informationsbrevet uppmuntrades målsmän att gå igenom information med sina barn och det betonades att deltagande i studien är frivilligt och kunde avbrytas när som helst fram till publicering av uppsats, av både målsmän och deltagare. Insamlat material kommer att förvaras på logopedprogrammet vid Linköpings Universitet i fem år efter avslutad studie samt kan komma att användas i kommande forskning. 4.4. Testutförande och testmaterial Sex tester användes för att undersöka fonologisk- och ortografisk ordavkodning, verbalt arbetsminne, textförståelse, ToM samt ordförråd. Författarna testade hälften av deltagarna var. Instruktioner för samt delar ur samtliga test presenterades upplästa av respektive testledare. Testningarna genomfördes under skoltid på respektive skola i ett enskilt rum med enbart testledare och deltagare närvarande. Gällande AS deltog en elevassistent vid några tillfällen och en testning genomfördes i hemmiljö. Testtillfället tog 40-50 minuter per person och inleddes med en kort förklaring av vad syftet med uppgifterna var samt en genomgång av ett schema över deltesten. En ljudinspelning gjordes i samband med testningen med inspelningsutrustningen Olympus VN-8500PC i syfte att underlätta rättningsprocessen. Se tabell 2 för sammanställning av testordningen, testmaterialet samt dess funktion. Föreliggande studie utgick från Nyströms och Söderqvists (2013) tidigare testordning, där testmaterialet var ordnat utifrån krav på verbal kommunikation, från lägre till högre krav. Tabell 2. Sammanställning av testordning, testmaterial och funktion Testmaterial enligt testordning Funktion 1. Vilket är rätt? (Olofsson, 1994) 1. Ortografisk ordavkodningsförmåga 2. Vilket låter rätt? (Olofsson, 1994) 2. Fonologisk ordavkodningsförmåga 3. Komplex ordrepetition (Östergren & Träff, 2013) 3. Verbalt arbetsminne 4. Skobigotexterna (Bishop & Adams, 1992) 4. Textförståelse 5. Socioemotionellt Theory of Mind-test (SET) (Sundqvist & Rönnberg, 2010) 5. Theory of Mind-förmåga 6. Ordförråd i Wechslers Intelligence Scale for Children – Fourth Edition (WISC-IV) (Wechsler, 2007) 6. Ordförråd 15 4.4.1. Ordavkodning Deltagarnas ordavkodningsförmåga mättes genom två test; Vilket är rätt? samt Vilket låter rätt? (Olofsson, 1994). I testet Vilket är rätt? mäts ortografisk ordavkodning genom att deltagaren får uppgifter om två ord och ombeds ringa in det ord som är rättstavat, av exempelvis ”fem” och ”fämm”. I testet Vilket låter rätt? ska eleven läsa uppgifter om tre till fyra ord och eleven ombeds ringa in det ord som låter som ett riktigt ord, av exempelvis ”slejk” och ”vämm”. Detta test mäter fonologisk ordavkodning. Ett poäng ges för varje rätt och ett minuspoäng ges för varje fel. Deltagaren får vid osäkerhet hoppa över uppgifter. Instruktionen till testerna gavs muntligt och eleven hade två minuter på sig att ringa in så många ord som möjligt. I Vilket är rätt? är maximal poäng 119 och i Vilket låter rätt? är maximal poäng 80. 4.4.2. Verbalt arbetsminne Testet Komplex ordrepetition av Östergren och Träff (2013) är ett verbalt arbetsminnestest som mäter förmågan att kunna processa och lagra verbal information samtidigt. Testet mäter hur många ord som kan repeteras i en följd, med ökande svårighetsgrad (Östergren & Träff, 2013). Deltagaren får ordlistor lästa för sig och ska för varje ord avgöra om ordet är ett djur eller inte genom att svara ”ja” eller ”nej”. Därefter ombeds deltagaren återge orden i ordlistan i korrekt ordning. Deltagaren ska återge samtliga ord i korrekt ordning på minst en ordlista per nivå för att gå vidare till nästa nivå. Testet består av sex nivåer, nivå 2-7, med två ordlistor på varje nivå. Ordlistorna ökar med ett ord per nivå, från två ord på nivå 2 upp till sju ord på nivå 7. Samtliga deltagare fick genomföra testningen upp till nivå 4 oavsett om de klarade nivåerna innan eller inte, därefter fortsatte testningen upp till den nivå där deltagaren inte längre klarade en ordlista. I testsituation noterades om deltagaren angav att ordet var ett djur eller inte samt ordningen som deltagaren återgav orden i. Poäng gavs för varje rätt återgivet ord, oavsett om det kommit på rätt plats i ordlistan eller inte, för att underlätta rättning. Maximal poäng i testet är 54 poäng. 4.4.3. Textförståelse Textmaterialet, ursprungligen utformat av Bishop och Adams (1992), mäter textförståelse genom fyra texter med tillhörande fakta- och inferensfrågor. Tre av dessa texter översattes till svenska och användes i en studie av Nyström och Söderqvist (2013) och döptes då till Skobigotexterna (skridsko, lådbil, godisaffär). Dessa tre texter användes i föreliggande studie, se bilaga 4. Till varje text hör 14 frågor där hälften är faktafrågor och hälften inferensfrågor. Inför testningen gavs instruktionen: ”Vi har tre texter här. Den första kommer jag läsa högt för dig och den andra och tredje kommer du få läsa tyst själv. Efter varje text kommer du få svara på frågor om texten. Vid den sista texten kommer du få ha texten framför dig när du svarar på frågorna. Svaren till 16 några av frågorna står i texten och andra frågor är sådana som inte står i texten, och då behöver man tänka till lite själv för att svara på dem”. Det var tillåtet att repetera frågan, men ingen mer förklaring eller vidareutveckling av frågan fick ges. Poängsättning gjordes utifrån en rättningsmanual utarbetad av Nyström och Söderqvist (2013) med en skala på 0-1-2 poäng, där 2 poäng ges vid ett helt korrekt svar, 1 poäng om delar av informationen ges i svaret och 0 poäng då svaret är inkorrekt. Maximal poäng per text är 28 poäng och för testet totalt 84 poäng. De tre texterna presenterades med tre olika lässätt; uppläst text, tyst läsning samt tyst läsning med textstöd vid efterföljande frågor. För att de tre texterna skulle fördelas jämnt över de tre lässätten alternerades turordningen mellan tre olika testförfaranden enligt tabell 3. Texterna kallades i föreliggande studie för text A (lådbil), text B (godisaffär) och text C (skridsko). Deltagare 1 fick testförfarande 1, där text A presenterades uppläst av testledaren, text B presenterades genom tyst läsning och text C presenterades genom tyst läsning med textstöd vid efterföljande frågor. Vid testförfarande 2 och 3 bytte texterna plats, vilket gjorde att texterna varvades mellan lässätt. Tabell 3 visar de tre första deltagarna, därefter började deltagare 4 med testförfarande 1 och så vidare. Detta gav en fördelning på cirka 10 elever per lässätt och text i åk 3 och åk 5, samt cirka 4 elever per lässätt och text i AS. Tabell 3. Alternerande testförfarande gällande lässätt för Skobigotexterna: text A (lådbil), text B (godisaffär) och text C (skridsko) Deltagare Testförfarande Uppläst Tyst Tyst + textstöd Deltagare 1 Testförfarande 1 A B C Deltagare 2 Testförfarande 2 C A B Deltagare 3 Testförfarande 3 B C A 4.4.4. Theory of Mind För att undersöka deltagarnas ToM-förmåga användes Socioemotionellt Theory of Mind-test (SET; Sundqvist & Rönnberg, 2010). SET är ett testbatteri som innehåller fakta- och inferensfrågor och som även undersöker ToM1 och ToM2, förståelse av ironi och förståelse av faux pas. ToMfrågorna i SET fokuserar på deltagarens förmåga att tolka och förstå andras tankar och känslor. Testledaren läste upp sex korta historier som berörde vardagliga händelser med tillhörande frågor samt bildillustrationer som minnesstöd. Sju smileys förklarades för deltagaren innan påbörjad testning och fungerade som ett stöd att peka på för att indikera känslotillstånd; ”Glad”, ”Varken 17 glad eller ledsen”, ”Ledsen”, ”Arg”, ”Rädd”, ”Ironisk” och ”Pinsam”. Poängsättning gjordes enligt en rättningsmall utifrån en skala på 0-1-2 poäng för fakta- och inferensfrågor samt en ToM2-fråga och 0-1 poäng för övriga frågor. Vid ett helt korrekt svar gavs 2 poäng vid fakta- och inferensfrågor samt en ToM2-fråga, 1 poäng då delar av informationen ges i svaret och 0 poäng vid felaktigt svar. Vid övriga frågor gavs 1 poäng för rätt svar och 0 poäng vid felaktigt svar. Maximal poäng är 49 poäng. 4.4.5. Ordförråd Wechslers Intelligence Scale for Children - Fourth Edition (WISC-IV) är ett test för bedömning av kognitiv förmåga hos barn och ungdomar (Tideman, 2007). Ett deltest i WISC-IV är Ordförråd, vilket behandlar ordförråd genom 30 olika ord som deltagaren ska förklara. Innan testningen påbörjades gavs instruktionen: ”Nu ska jag säga några ord. Lyssna noga och tala sedan om vad ordet betyder”. Deltagarens svar poängsattes utifrån WISC-manualens rättningsmall (Wechsler, 2007, kap. 6), på poängskalan 0-1-2 poäng, där 2 poäng gavs då deltagaren visade på god kunskap om ordets betydelse, 1 poäng gavs om ordet delvis fanns i deltagarens ordförråd och 0 poäng gavs då deltagaren ej kunde ordet. Om svaret var otydligt bad testledaren om en vidareutveckling av svaret, genom att fråga ”Hur menar du då?” eller ”Berätta mer!”. Alla deltagare fick möjlighet att svara på alla orden för att ge lika möjligheter att få poäng, samt för att underlätta administrering och statistisk analys. Delpoängen på de olika orden räknades samman och gav poängsumman, som maximalt kunde uppgå till 60 poäng. 4.5. Rättning För att öka samstämmigheten mellan författarna skedde rättningen av insamlad data från de första 16 deltagarna tillsammans av båda författarna. Osäkra svar som föll mellan poängnivåer i rättningsmallarna diskuterades för att uppnå konsensus inför resterande rättning. Rättning av resterande deltagare skedde enskilt, men osäkra svar som ej dykt upp under rättningen av de första 16 deltagarna diskuterades också gemensamt. 4.6. Statistisk analys Insamlad data analyserades genom statistisk analys med Statistical Package for the Social Sciences (SPSS) version 23. Deskriptiv statistik användes för Skobigotexterna. För att undersöka om data i föreliggande studie var normalfördelad användes Shapiro-Wilk-test. Analysen visade, då samtliga deltagare studerades tillsammans, att alla variabler gällande Skobigotexterna och alla bakgrundsvariabler förutom ordförråd var snedfördelade. Då undersökningsgrupperna studerades separat var det framförallt samtliga lässätt för Skobigotexterna för åk 5, faktafrågor för åk 3 och åk 5, de flesta lässätt i förhållande till frågetyp för framförallt åk 3 och åk 5 samt flera 18 bakgrundsvariabler för åk 5 som var snedfördelade. Detta resulterade i att författarna till föreliggande studie valde att använda icke-parametriska beräkningar. För att undersöka eventuella skillnader gällande lässätt, frågetyp samt hur de förhöll sig till varandra användes Friedmans test och Wilcoxons teckenrangtest. Kruskal-Wallis test användes sedan för att undersöka eventuella skillnader gällande detta i varje undersökningsgrupp. Vidare utfördes även post hoc-test med hjälp av Wilcoxons teckenrangtest och Mann-Whitney U-test. Vid denna statistiska analys användes Bonferronis korrektion då analysen bestod av flera jämförelser vilket gör att risken för typ 1-fel ökar. Vid användning av Bonferronis korrektion (x) tas den urspungliga signifikansnivån (z) och divideras med antalet test (n) som ska genomföras (z/n = x) (Lund Research Ltd, 2013). För att undersöka samband för textförståelse gällande fakta- och inferensfrågor samt lässätt genomfördes en korrelationsanalys med Spearmans rho. Gällande effektstorlek användes värdena 0.10 för svaga korrelationer, 0.30 för måttliga korrelationer och 0.50 för starka korrelationer (Cohen, 1988). Samband undersöktes för varje enskild undersökningsgrupp. Signifikansnivån sattes till p < .05. 5. Resultat Resultat redovisas för respektive grupp och för jämförelser mellan undersökningsgrupperna; årskurs 3 (åk 3), årskurs 5 (åk 5) och årskurs 5 med Aspergers syndrom/högfungerande autism (AS). 5.1. Deskriptiv statistik Deskriptiv statistik gjordes för Skobigotexterna gällande text, lässätt, frågetyp samt frågetyp och lässätt för varje undersökningsgrupp, se tabell 4. Tyst läsning med textstöd gav i de flesta fall högre poäng jämfört med andra lässätt för samtliga undersökningsgrupper. Samtliga grupper hade svårare för inferensfrågor än faktafrågor och tyst läsning med textstöd gav högre poäng på faktafrågor än på inferensfrågor. Åk 5 presterade genomgående högst på Skobigotexterna, förutom för två lässätt på text A. AS uppvisade störst skillnad mellan faktafrågor och inferensfrågor jämfört med de andra undersökningsgrupperna. 19 Tabell 4. Medelvärde (M) och standardavvikelser (SD) presenterade för undersökningsgrupperna årskurs 3, årskurs 5 samt årskurs 5 med Aspergers syndrom (AS)/högfungerande autism (HFA) gällande texter, lässätt och frågetyper; inferensfrågor (I) och faktafrågor (F). Variabel Maxpoäng Årskurs 3 Årskurs 5 Årskurs 5 med AS/HFA M (SD) n M (SD) n M (SD) n Text A Uppläst 28 20,6 (4,3) 10 24,4 (3,1) 10 17,3 (4,3) 4 Tyst läsning 28 18,9 (4,1) 10 19,6 (4,5) 11 20,8 (3,3) 4 Tyst + textstöd 28 22,4 (2,7) 10 23,1 (2,0) 10 24,7 (4,0) 3 Text B Uppläst 28 21,7 (5,0) 10 22,1 (6,0) 10 22,0 (4,4) 3 Tyst läsning 28 18,9 (3,2) 10 24,1 (1,6) 10 18,8 (3,9) 4 Tyst + textstöd 28 23,2 (3,7) 10 24,7 (2,9) 11 22,8 (2,6) 4 Text C Uppläst 28 23,1 (2,6) 10 22,9 (1,6) 11 21,5 (2,6) 4 Tyst läsning 28 21,7 (4,2) 10 23,1 (2,1) 10 24,0 (1,7) 3 Tyst + textstöd 28 24,2 (2,0) 10 26,3 (1,5) 10 20,8 (3,8) 4 Lässätt Uppläst 28 21,8 (4,1) 30 23,1 (3,9) 31 21,0 (4,2) 11 Tyst läsning 28 19,8 (4,0) 30 22,2 (3,6) 31 20,9 (3,6) 11 Tyst + textstöd 28 23,2 (2,9) 30 24,7 (2,5) 31 22,5 (3,5) 11 Frågetyp Inferensfrågor 42 31,0 (5,3) 30 34,3 (3,9) 31 30,3 (7,9) 11 Faktafrågor 42 33,8 (4,6) 30 35,7 (4,2) 31 34,2 (3,5) 11 Frågetyp och lässätt Uppläst I 14 11,1 (2,6) 30 11,5 (2,4) 31 10,1 (4,2) 11 Uppläst F 14 10,7 (2,3) 30 11,6 (2,1) 31 10,9 (2,3) 11 Tyst läsning I 14 9,7 (2,5) 30 11,0 (2,0) 31 10,3 (3,0) 11 Tyst läsning F 14 10,1 (2,7) 30 11,2 (2,3) 31 10,6 (1,4) 11 Tyst + textstöd I 14 10,3 (2,1) 30 11,8 (1,8) 31 9,9 (3,0) 11 Tyst + textstöd F 14 12,9 (1,5) 30 12,9 (1,2) 31 12,6 (1,2) 11 5.2. Lässätt För att undersöka om en skillnad fanns mellan lässätt analyserades samtliga deltagare tillsammans samt respektive undersökningsgrupp enskilt. En jämförelse mellan lässätten uppläst text, tyst läsning och tyst läsning med textstöd gjordes med Friedmans test, där alla undersökningsgrupper studerades tillsammans (n = 72). Den beroende variabeln var lässätt (uppläst, tyst läsning och tyst läsning med stöd). Analysen visar en statistisk signifikant skillnad gällande lässätt, χ 2 (2) = 26.723, p < .001. För att undersöka var skillnaden förelåg genomfördes en post hoc-analys med Wilcoxons teckenrangtest med hänsyn till Bonferronis korrektion, vilket resulterade i att signifikansnivån sattes till p < .017. Analysen visade en statistiskt signifikant skillnad mellan samtliga lässätt; uppläst text och tyst läsning (Z = -2,942, p = .003), tyst läsning och tyst läsning med textstöd (Z = -4,897, p < .001) och uppläst och tyst läsning med textstöd (Z = -3.123, p = .002). Resultatet av jämförelsen visar på statistiskt signifikanta uppmätta skillnader mellan olika 20 lässätt, framförallt ger lässättet tyst läsning signifikant fler fel svar än lässättet tyst läsning med textstöd. Ett Kruskal-Wallis test gjordes för att undersöka hur lässätten skiljde sig åt i undersökningsgrupperna åk 3 (n = 30), åk 5 (n = 31) och AS (n = 11). För median gällande lässätt per undersökningsgrupp, se figur 1. Gällande tyst läsning fanns en statistiskt signifikant skillnad mellan grupperna, χ 2 (2) = 6.761, p = .034. För att undersöka var skillnaden förelåg genomfördes en post hoc-analys för tyst läsning med Mann-Whitney U-test med hänsyn till Bonferronis korrektion, vilket resulterade i att signifikansnivån sattes till p < .017. Det fanns en statistiskt signifikant skillnad gällande medianer för tyst läsning mellan åk 3 (20 p) och åk 5 (23 p), U = 290, Z = -2.536, p = .011. Det fanns ingen statistiskt signifikant skillnad gällande tyst läsning mellan åk 3 och AS eller mellan åk 5 och AS. Lässättet uppläst text och tyst läsning med textstöd visar inga statistiskt signifikanta skillnader gällande årskurs. Lässättet tyst läsning gav således signifikant fler fel svar för åk 3 än för åk 5. Figur 1. Median för respektive lässätt presenterade för undersökningsgrupperna årskurs 3, årskurs 5 samt årskurs 5 med Aspergers syndrom (AS)/högfungerande autism (HFA) * p < .017 5.3. Frågetyp (fakta- och inferensfrågor) För att undersöka om en skillnad fanns mellan frågetyperna analyserades samtliga deltagare tillsammans samt respektive undersökningsgrupp enskilt. En jämförelse mellan faktafrågor och inferensfrågor gjordes med ett Wilcoxon teckenrangtest där alla undersökningsgrupper studerades tillsammans (n = 72). Den beroende variabeln var frågetyp (faktafrågor och inferensfrågor). Analysen visar en statistisk signifikant skillnad gällande median för faktafrågor (35 p) och inferensfrågor (33 p), Z = -3.235, p = .001. Frågetypen faktafrågor ger fler korrekta svar än frågetypen inferensfrågor. 0 4 8 12 16 20 24 28 Uppläst text Tyst läsning Tyst läsning med textstöd Poäng för lässätt Median för lässätt Årskurs 3 Årskurs 5 Årskurs 5 med AS/HFA * 21 Ett Kruskal-Wallis test gjordes för att undersöka hur frågetyperna skiljde sig åt i åk 3 (n = 30), åk 5 (n = 31) och AS (n = 11). För medianer gällande frågetyp för undersökningsgrupperna, se figur 2. För samtliga undersökningsgrupper fanns ingen statistisk signifikant skillnad gällande faktafrågor. Gällande inferensfrågor fanns en statistiskt signifikant skillnad mellan grupperna, χ 2 (2) = 7.216, p = .027. För att undersöka var skillnaden förelåg gällande inferensfrågor genomfördes en post hoc-analys med Mann-Whitney U-test med hänsyn till Bonferronis korrektion, vilket resulterade i att signifikansnivån sattes till p < .017. Det fanns en statistiskt signifikant skillnad gällande medianer mellan åk 3 (31,5 p) och åk 5 (35 p), U = 289, Z = -2.546, p = .011. Det fanns ingen statistiskt signifikant skillnad gällande inferensfrågor mellan åk 3 och AS eller mellan åk 5 och AS. Resultat gällande frågetyp visar att faktafrågor inte skiljer sig statistiskt signifikant mellan de olika årskurserna. Frågetypen inferensfrågor visar en statistiskt signifikant skillnad mellan åk 3 och åk 5, där åk 3 får signifikant fler fel svar. Figur 2. Median för respektive frågetyp presenterade för undersökningsgrupperna årskurs 3, årskurs 5 samt årskurs 5 med Aspergers syndrom (AS)/högfungerande autism (HFA). * p < .017 5.4. Frågetyp i förhållande till lässätt Analys av hur lässätt påverkar resultatet för faktafrågor samt inferensfrågor genomfördes. Analys genomfördes för samtliga deltagare och för varje undersökningsgrupp gällande frågetyperna. För median gällande frågetyp i förehållande till lässätt för samtliga deltagare, se figur 3. 5.4.1. Faktafrågor och lässätt En jämförelse mellan lässätt gällande faktafrågor gjordes med Friedmans test, där alla undersökningsgrupper studerades tillsammans (n = 72). Analysen visar en statistisk signifikant skillnad gällande lässätt för faktafrågorna, χ 2 (2) = 49.770, p < .001. För att undersöka var 0 6 12 18 24 30 36 42 Faktafrågor Inferensfrågor Poäng för frågetyp Median för frågetyp Årskurs 3 Årskurs 5 Årskurs 5 med AS/HFA * 22 skillnaden förelåg, genomfördes en post hoc-analys med Wilcoxons teckenrangtest med hänsyn till Bonferronis korrektion, vilket resulterade i att signifikansnivån sattes till p < .017. Det fanns ingen statistiskt signifikant skillnad mellan uppläst text och tyst läsning för faktafrågor. Resultatet visar gällande median att lässättet tyst läsning med textstöd (13 p) är statistiskt signifikant i jämförelse med både uppläst text (12 p) (Z = 5,599, p < .001) och tyst läsning (11p) (Z = -5,939, p < .001). Gällande faktafrågor ökar antalet korrekta svar vid lässättet tyst läsning med textstöd. Ett Kruskal-Wallis test gjordes för att undersöka hur relationen mellan faktafrågor och lässätt skiljde sig åt i åk 3 (n = 30), åk 5 (n = 31) och AS (n = 11). Ingen statistiskt signifikant skillnad återfanns mellan undersökningsgrupperna gällande relationen mellan faktafrågor och lässätt. 5.4.2. Inferensfrågor och lässätt En jämförelse mellan lässätt gällande inferensfrågor gjordes med Friedmans test, där alla undersökningsgrupper studerades tillsammans (n = 72). Analysen visar en statistisk signifikant skillnad gällande lässätt för inferensfrågorna, χ 2 (2) = 8.532, p = .014. För att undersöka var skillnaden förelåg gällande lässätt i förhållande till inferensfrågor genomfördes en post hoc-analys med Wilcoxons teckenrangtest med hänsyn till Bonferronis korrektion, vilket resulterade i att signifikansnivån sattes till p < .017. Det återfanns ingen statistiskt signifikant skillnad för inferensfrågor mellan uppläst text och tyst läsning med textstöd eller mellan tyst läsning och tyst läsning med textstöd. Resultatet visar gällande median att lässättet uppläst text (12 p) har ett pvärde lägre än .05 men inte lägre än .017 i jämförelse med tyst läsning (11 p) (Z = 2,073, p = .038). Detta resultat visar en större skillnad mellan uppläst text och tyst läsning, men dock ingen statistiskt signifikant skillnad. Ett Kruskal-Wallis test gjordes för att undersöka hur relationen mellan inferensfrågor och lässätt skiljde sig åt i åk 3 (n = 30), åk 5 (n = 31) och AS (n = 11). För samtliga undersökningsgrupper återfanns ingen statistisk signifikant skillnad gällande inferensfrågor för uppläst text och tyst läsning. Gällande tyst läsning med textstöd i relation till inferensfrågor återfanns en statistiskt signifikant skillnad χ 2 (2) = 8.599, p = .014 mellan undersökningsgrupperna. För att undersöka var skillnaden förelåg gällande undersökningsgrupperna, då tyst läsning med textstöd i förhållande till inferensfrågor studerades, genomfördes en post hoc-analys med Mann-Whitney U-test med hänsyn till Bonferronis korrektion, vilket resulterade i att signifikansnivån sattes till p < .017. Det fanns en statistiskt signifikant skillnad för tyst läsning med textstöd för inferensfrågor gällande medianer mellan åk 3 (10 p) och åk 5 (12 p), U = 271, Z = -2.827, p = .005. Det fanns ingen statistiskt signifikant skillnad mellan åk 3 och AS eller mellan åk 5 och AS. Detta resultat visar en 23 statistiskt signifikant skillnad för inferensfrågor vid tyst läsning med textstöd mellan åk 3 och åk 5, där åk 3 får signifikant fler fel svar. Figur 3. Median för frågetyperna fakta- och inferensfrågor i förhållande till lässätt presenterade för samtliga deltagare. 5.5. Korrelerande variabler för textförståelse I tabell 5 och 6 redovisas värdena i genomförd korrelationsanalys för åk 3 och åk 5. Korrelationsanalys genomfördes även för AS. Korrelationsanalysen genomfördes för att undersöka om bakgrundsvariablerna ordavkodningsförmågor, verbalt arbetsminne, Theory of Mind (ToM) och ordförråd har samband med olika lässätt och frågetyper. Nedan kommenteras statistiskt säkerställda korrelationer, som i tabell 5 och 6 är fetstilta. 5.5.1 Korrelerande variabler för textförståelse och frågetyp För åk 3 samt för åk 5 enskilda återfanns starka positiva korrelationer mellan textförståelse och ordförråd för åk 3 (r = .52) och åk 5 (r = .53). Det återfanns även måttliga positiva korrelationer mellan textförståelse och verbalt arbetsminne för åk 3 (r = .38) och åk 5 (r = .49) samt mellan textförståelse och ToM för åk 3 (r = .37) och åk 5 (r = .44). Gällande faktafrågor återfanns måttliga positiva korrelationer med ToM för åk 3 (r = .36) och åk 5 (r = .37), samt med ordförråd för åk 5 (r = .42). Gällande inferensfrågor återfanns starka positiva korrelationer med ordförråd för åk 3 (r = .52) och åk 5 (r = .51). Det återfanns även måttliga positiva korrelationer med verbalt arbetsminne för åk 3 (r = .44) och åk 5 (r = .49) samt med ToM för åk 5 (r = .40). Sambanden mellan bakgrundsvariabler och textförståelse var för åk 3 och åk 5 lika men marginellt starkare för åk 5. 0 2 4 6 8 10 12 14 Uppläst text Tyst läsning Tyst läsning med textstöd Poäng för frågetyp Median för fakta- och inferensfrågor för respektive lässätt Inferensfrågor Faktafrågor 24 För AS återfanns ingen korrelation gällande textförståelse eller faktafrågor och övriga bakgrundsvariabler. För inferensfrågor återfanns en stark negativ korrelation med fonologisk ordavkodning (r = -.65). Det innebär att elever i AS som fick höga poäng på Vilket låter rätt fick låga poäng på inferensfrågor, samt tvärtom. 5.5.2 Korrelerande variabler för lässätt För åk 3 samt åk 5 enskilda återfanns en stark positiv korrelation gällande uppläst text och ToM för åk 3 (r = .56) och en måttlig positiv korrelation för åk 5 (r = .38). Gällande uppläst text och ordförråd återfanns måttliga positiva korrelationer för åk 3 (r = .43) och åk 5 (r = .37). Vid analys av lässättet tyst läsning med textstöd återfanns en måttlig positiv korrelation med ordförråd för åk 3 (r = .46) och åk 5 (r = .44). Lässättet tyst läsning korrelerade, för åk 3 och åk 5, inte med någon bakgrundsvariabel. Sambanden mellan bakgrundsvariabler och lässätt var för åk 3 och åk 5 lika men marginellt starkare för åk 3. För AS återfanns inga korrelationer med övriga bakgrundsvariabler för de olika lässätten. Tabell 5. Korrelationer (r-värden) mellan textförståelse, frågetyp och lässätt samt övriga bakgrundsvariabler presenterade för årskurs 3 Variabel 1. 2. 3. 4. 5. 6. 7. 8. 9. 10. 11. 1 .Ort. ordavk. - ,133 -,191 ,187 ,058 -,010 ,333 ,077 ,234 ,065 ,303 2. Fon. ordavk. - -,034 ,160 ,199 ,202 ,286 ,001 ,085 ,133 ,131 3. Verbalt arbetsminne - ,377* ,264 ,411* ,208 ,439* ,255 ,346 ,332 4. Textförståelse - ,370* ,520** ,690** ,903** ,790** ,753** ,693** 5. Theory of Mind - ,484** ,364* ,278 ,563** ,161 ,245 6. Ordförråd - ,270 ,517** ,427* ,280 ,459* 7. Faktafrågor - ,391* ,616** ,664** ,477** 8. Inferensfrågor - ,682** ,645** ,690** 9. Uppläst - ,408* ,410* 10. Tyst läsning - ,367* 11. Tyst + textstöd - **. Korrelationen är signifikant på nivån p < 0.01 (2-tailed). *. Korrelationen är signifikant på nivån p < 0.05 (2-tailed). 25 Tabell 6. Korrelationer (r-värden) mellan textförståelse, frågetyp och lässätt samt övriga bakgrundsvariabler presenterade för årskurs 5 Variabel 1. 2. 3. 4. 5. 6. 7. 8. 9. 10. 11. 1 .Ort. ordavk. - ,327 ,099 -,005 ,238 ,335 ,071 ,008 ,042 ,114 -,155 2. Fon. ordavk. - ,292 -,003 -,035 ,116 -,064 -,034 ,038 ,128 -,265 3. Verbalt arbetsminne - ,485** ,381* ,513** ,289 ,493** ,309 ,335 ,280 4. Textförståelse - ,440* ,533** ,836** ,850** ,802** ,669** ,608** 5. Theory of Mind - ,488** ,366* ,402* ,375* ,180 ,230 6. Ordförråd - ,420* ,514** ,370* ,343 ,435* 7. Faktafrågor - ,462** ,783** ,618** ,376* 8. Inferensfrågor - ,579** ,518** ,669** 9. Uppläst - ,355* ,269 10. Tyst läsning - ,165 11. Tyst + textstöd - **. Korrelationen är signifikant på nivån p < 0.01 (2-tailed). *. Korrelationen är signifikant på nivån p < 0.05 (2-tailed). 6. Diskussion Resultatet visar att textförståelsen i Skobigotexterna manifesteras olika vid olika lässätt och frågetyper. Gällande frågetyp visar resultatet att faktafrågor är lättare än inferensfrågor. För lässätt återfanns att lässättet tyst läsning med textstöd genererade en högre poäng än de övriga. Ordförråd verkar ha det starkaste sambandet med läsförståelse på Skobigotexterna. Resultat gällande skillnader mellan undersökningsgrupperna visar att årskurs 5 har en mer utvecklad läsförmåga än årskurs 3. Elever med Aspergers syndrom/högfungerande autism i årskurs 5 skiljer sig inte statistiskt signifikant från årskurs 3 eller årskurs 5, vilket kan bero på att gruppen hade få deltagare och stor spridning. Resultatmässigt ligger de dock mellan årskurs 3 och årskurs 5. 26 6.1. Resultatdiskussion Läsförståelse har samband med andra språkliga och kognitiva förmågor (Hulme & Snowling, 2011; Nation, Clarke, Marshall & Durand, 2004). I föreliggande studie återfanns att lässätt och frågetyp, både enskilt och tillsammans, påverkade totalpoängen på Skobigotexterna samt att flera bakgrundsvariabler och Skobigotexterna hade ett samband. 6.1.1. Lässätt Vid analys av samtliga deltagare tillsammans återfanns statistiskt signifikanta skillnader mellan samtliga lässätt. Lässättet tyst läsning med textstöd gav högst resultat och lässättet tyst läsning gav lägst resultat. Att lässättet tyst läsning med textstöd gav högst resultat är i linje med Cains och Oakhills (1999) resultat. De visade att andel korrekta svar på både faktafrågor och inferensfrågor ökar om barnet får ha texten framför sig. Då en läsare får läsa texten själv stöds läsaren av versalisering och interpunktion (Gough, Hoover & Peterson, 1996) och läsaren har möjlighet att anpassa hastighet och gå tillbaka i texten (Cain, 2010, kap 5). Detta tillsammans med det minnesstöd det ger att ha texten framför sig kan möjliggöra ett högre resultat. Resultatet i föreliggande studie visar dock att det stöd skriven text ger under läsningen inte räcker, då lässättet tyst läsning gav flest fel svar. Lässättet uppläst text gav högre resultat än lässättet tyst läsning. Vid uppläst text fås stödet av intonation och betoning (Gough, Hoover & Peterson, 1996). Detta lässätt har inte heller något krav på avkodning och det skulle kunna förklara varför eleverna får högre poäng vid uppläst text än vid tyst läsning. Vid tyst läsning utan textstöd läste eleven bara texten en gång, vilket i jämförelse med de andra lässätten innebar att eleven varken kunde få minneshjälp vid svar på frågor eller frigjord energi till förståelse då avkodning inte krävdes. Tyst läsning borde därför vara svårare än de övriga lässätten. Varje elev hade samma testordning gällande lässätt; uppläst text, tyst läsning och sist tyst läsning med textstöd. Det sistnämnda var det lässätt som samtliga undersökningsgrupper fick högst poäng på. Möjligen fick eleverna ett bättre resultat på detta lässätt för att de hunnit lära sig testproceduren vid tredje texten. Resultaten för de övriga två lässätten talar dock inte för detta då det först presenterade lässättet, uppläst text, inte gav lägst resultat. Effekten av lässättens ordning skulle kunna undersökas närmare i framtida studier genom att alternera lässättsordningen enligt ett liknande schema som för texterna. Då årskurs beaktades i analysen av lässätt återfanns att åk 5 var statistiskt signifikant bättre på tyst läsning än åk 3. Vid lägre åldrar är läsförståelseförmågan mer beroende av avkodningsförmågan (Gough, Hoover & Peterson, 1996) och detta skulle kunna vara en förklaring till varför åk 3 får 27 ett sämre resultat än åk 5 på tyst läsning. Lässättet tyst läsning är det svåraste för undersökningsgrupperna vilket skulle kunna vara en orsak till att åk 3 får ett sämre resultat på tyst läsning i jämförelse med åk 5, då de inte kommit lika långt i sin läsutveckling. Vid de övriga två lässätten återfanns ingen statistiskt signifikant skillnad mellan åk 3 och åk 5. Möjligen kan det bero på att eleverna i åk 3 blev så pass hjälpta av sin språkförmåga vid uppläst text och av texten som minnesstöd vid tyst läsning med textstöd att de inte skiljde sig signifikant från åk 5. Det återfanns inga statistiskt signifikanta skillnader gällande lässätt för AS. Personer med Aspergers syndrom/högfungerande autism har visats kunna vara goda avkodare men de kan ibland lägga för stort fokus på avkodning vid läsning (Gillberg, 2011, kap 8; Magnusson, Nauclér & Reuterskiöld, 2008). Detta borde kunna leda till ett sämre resultat på tyst läsning och tyst läsning med textstöd, lässätt där fokus kanske läggs på avkodning på bekostnad av förståelse. Att föreliggande studie inte visar ett sådant resultat skulle kunna bero på att gruppen är liten och har en stor spridning. Dessutom var texterna kanske för lätta för gruppen för att denna effekt skulle kunna ses tydligt. 6.1.2. Frågetyp (fakta- och inferensfrågor) Gällande frågetyp visade resultatet att elever fick signifikant högre resultat på faktafrågor än på inferensfrågor. Elever behöver göra både nödvändiga och detaljerade inferenser för att skapa båda lokal och global koherens vid förståelse av en text (Cain, 2010, kap 2; Cain, 2010, kap 3). I föreliggande studie behövde eleverna göra inferenser för att kunna förstå och svara på frågorna. Yuill och Oakhill (1991, kap 4) diskuterar om svårigheter med inferenser skulle kunna bero på bristfällig användning av bakgrundskunskap, som i sin tur resulterar i en sämre mental representation. Att vid presentation av Skobigotexterna skapa en mental representation samt minnas och i vissa fall avkoda en text kräver god kognitiv förmåga. En orsak till att inferensfrågor är svårare än faktafrågor skulle kunna vara att de kognitiva kraven blir för stora, på bekostnad av den mentala representationen. Faktafrågorna ställer mindre kognitiva krav då svaren till dessa frågor presenteras tydligt i texten. För att undersöka om ett barn har dragit en inferens behöver inferensen uttalas. Detta kräver en god muntlig uttrycksförmåga (Cain, 2010, kap 9). Ett lägre resultat på inferensfrågorna skulle kunna bero på att eleven har en undermålig muntlig uttrycksförmåga. Andra studier där Skobigotexterna användes fann dock inga skillnader mellan faktafrågor och inferensfrågor (Nyström & Söderqvist, 2013; Bishop & Adams, 1992). Nyström och Söderqvist (2013) studerade elever i årskurs 4 och årskurs 6. Skillnaden i resultat mellan studierna kan därför bero på deltagarnas åldrar, då deltagarna i föreliggande studie var yngre. 28 Gällande faktafrågor återfanns inga skillnader mellan årskurserna medan det för inferensfrågor återfanns en statistiskt signifikant skillnad mellan åk 3 och åk 5, där åk 5 var starkare. Casteel och Simpson (1991) visar i sin studie att förmågan att göra både nödvändiga och detaljerade inferenser ökar ju äldre barnet blir. Resultatet skulle möjligen kunna bero på att elever i lågstadiet inte har hunnit lika långt i sin läsutveckling som elever i mellanstadiet. I lågstadiet är läsningen ofta fokuserad på att lära sig läsa och på enklare texter medan man på mellanstadiet istället fokuserar på en texts budskap (Skolverket, 2011). Vid testning av åk 5 märktes också en vana vid att reflektera över en text. Vid instruktionen till Skobigotexterna sa testledaren: ”svaren till några av frågorna står i texten och andra frågor är sådana som inte står i texten, och då behöver man tänka till lite själv för att svara på dem”. Många elever i åk 5 benämnde dessa som ”mellan-raderfrågor” och var vana med konceptet att svara på frågor som inte bokstavligt uttalas i historien. Inga statistiskt signifikanta skillnader återfanns för AS i jämförelse med de andra undersökningsgrupperna. Denna grupp hade dock lägre medelvärde på inferensfrågor än åk 3 och åk 5. Spridningen i AS var emellertid stor och enskilda resultat visade att flera deltagare inte uppvisade svårigheter med inferens i Skobigotexterna. Detta är i linje med tidigare studier, som har visat att personer med Aspergers syndrom kan använda sig av detaljerade inferenser (Saldaña & Frith, 2007). En förklaring till det spridda resultatet gällande inferensfrågor för AS skulle kunna bero på hur eleverna tar sig an texten. Williamson, Carnahan och Jacobs (2012) undersökte läsförståelse hos barn i åldrarna 7-13 år med Aspergers syndrom eller högfungerande autism och fann tre läsförståelseprofiler; textbunden förståelse, strategisk förståelse och fantasifull förståelse. Dessa olika läsförståelseprofiler skulle kunna påverka resultatet för AS. Det går dock inte att avgöra hur eller om dessa läsförståelseprofiler har påverkat resultatet för deltagarna, då detta inte undersöktes. Vidare profilering hade eventuellt kunnat bidra till en djupare förklaring av gruppens heterogena resultat men då antalet deltagare var få hade en profilering varit problematiskt att genomföra. 6.1.3. Frågetyp i förhållande till lässätt Gällande frågetyp i förhållande till lässätt var det för samtliga deltagare undersökta tillsammans lättare att svara på faktafrågor vid tyst läsning med textstöd än vid uppläst text eller tyst läsning. Enligt Cain och Oakhill (1999) blir faktafrågor lättare då texten finns tillgänglig. Nyström och Söderqvist (2013) visade också i sin studie att elever i årskurs 4 och årskurs 6 fick högre resultat gällande faktafrågor då texten fanns tillgänglig vid efterföljande frågor. Studierna tillsammans visar att elever från tredje till sjätte klass är hjälpta av textstöd vid faktafrågor. Förmodligen beror 29 detta på att eleverna hade möjlighet att läsa om texten för att leta efter detaljer som de vid första läsningen inte hade uppmärksammat. När grupperna jämfördes med varandra visades det att eleverna i åk 5 var starkare än åk 3 på inferensfrågor vid tyst läsning med textstöd. Huruvida svaren på inferensfrågor påverkas av att ha texten framför sig är en fråga som är omdiskuterad. Enligt Oakhill (1984) ska arbetsminnet inte ha någon betydelse för förmågan att dra inferenser, vilket borde resultera i att inferensförmågan inte påverkas av lässätt. Kendeou et al. (2008) fann också att förmågan att dra inferenser inte påverkas av hur texten presenteras. Cain och Oakhill (1999) visade dock att, liksom gällande faktafrågor, förmågan att dra inferenser ökar då texten finns tillgänglig. En möjlig förklaring till att eleverna i åk 5 kunde dra fler inferenser vid tyst läsning med textstöd än eleverna i åk 3, kan vara att de är mindre beroende av lässättet än eleverna i åk 3. Eleverna i åk 5 var starkare på att dra inferenser generellt och kan därför när de har texten framför sig lägga mer energi på detta, medan eleverna i åk 3 förmodligen inte kan frigöra energi till att dra inferenser oavsett lässätt. Författarnas subjektiva upplevelse var att det var individuellt hur och om eleverna använde textstödet vid de efterföljande frågorna. Trots instruktioner om att texten fick användas som stöd, valde några elever att inte utnyttja det. Skillnader mellan tyst läsning och tyst läsning med textstöd borde därför försvinna för dessa elever. En del elever blev även missledda av att ha texten som stöd vid inferensfrågorna, eftersom de letade efter svar som inte fanns uttalade i texten. Det kan ha medfört att dessa elever fick lägre poäng på inferensfrågorna vid detta lässätt. Dessa observationer är inte i linje med resultatet där de korrekta svaren på faktafrågorna ökade samt inferensfrågorna inte fick ett lägre resultat vid tyst läsning med textstöd. Dessa observationer bör ändå uppmärksammas, eftersom de kan ha påverkat resultatet och gjort skillnaderna mellan lässätten mindre. 6.1.4. Korrelerande variabler för textförståelse (fakta-/inferensfrågor och lässätt) Resultatet för åk 3 och åk 5 visade att textförståelse korrelerade med ordförråd, verbalt arbetsminne och ToM. För AS återfanns inga korrelationer mellan bakgrundsvariabler och Skobigo-variabler förutom en stark negativ korrelation mellan fonologisk ordavkodning och inferensfrågor. 6.1.4.1. Korrelerande variabler för textförståelse och frågetyp Ordförråd var den variabel som starkast korrelerade med textförståelse, både för inferensfrågor och för faktafrågor. Ett ordförrådstest, liksom det som användes i föreliggande studie, bör 30 korrelera med resultatet på ett läsförståelsetest, då storleken på ett barns ordförråd är starkt associerat med läsförståelse (Carroll, 1993). För åk 5 var korrelationen mellan textförståelse och ordförråd, både gällande fakta- och inferensfrågor, marginellt starkare än för åk 3. Enligt Protopapas et al. (2007) ökar korrelationen mellan ordförråd och läsförståelse med åldern, vilket förklarar varför åk 5 också hade en något starkare korrelation. Storleken på ordförråd är avgörande för läsförståelseutvecklingen (Vellutino et al., 2004) men ett mindre ordförråd behöver inte nödvändigtvis leda till läsförståelsesvårigheter (Freebody & Anderson, 1983). Korrelationen mellan ordförråd och textförståelse i föreliggande studie visar att dessa två förmågor är knutna till varandra. Cain et al. (2004) menar att korrelationen mellan förmågorna kan ligga i förmågan att tillvarata information från en kontext. Om en elev har god förmåga att ta till sig information borde detta leda till att ordförrådet, och därmed även språkförmågan, ökar vilket i sin tur leder till en starkare läsförståelseförmåga. Att be barn definiera vad ord betyder, som i föreliggande studie, mäter djupet på ordförrådet, något som har mer betydelse för läsförståelse än bredden på ordförrådet (Cain, 2010, kap 5; Ouelette, 2006). Författarna upplevde att de elever som hade god uttrycksförmåga presterade väl på Ordförråd i WISC-IV liksom på Skobigotexterna. Skobigotexterna och Ordförråd i WISC-IV var de två testen som ställde störst krav på elevernas muntliga uttrycksförmåga. Författarna till föreliggande studie tror därför att korrelationen kanske även kan ligga i hur de både testen administrerades. Ingen korrelation återfanns mellan textförståelse gällande både fakta- och inferensfrågor och ortografisk ordavkodning. Tidigare studier har funnit en svag korrelation mellan ordavkodning och läsförståelse för elever i årskurs 4, som dock försvinner då ordförråd beaktas (Protopapas et al., 2007). Korrelationen avtar med ökad ålder (Cain, 2010, kap 5; Gough, Hoover & Peterson, 1996) och förmågan att dra inferenser ska enligt Kendeou et al. (2008) inte korrelera med ordavkodningsförmåga. Hur väl deltagarna i föreliggande studie presterade på Skobigotexterna tros därför inte bero på elevernas ordavkodningsförmåga utan snarare på andra språkliga faktorer. Gällande ordavkodningsstrategi behöver inte ett barn befinna sig på ett stadie i taget (Magnusson, Nauclér & Reuterskiöld, 2008) och den alfabetiska läsningen finns kvar och kan användas vid läsning av okända ord (Kamhi & Catts, 2012, kap 2). Även om inga korrelationer framkom mellan vare sig ortografisk eller fonologisk ordavkodningsförmåga och läsförståelse, är det värt att notera att författarna såg ett mönster i elevernas resultat. Majoriteten av åk 3 var starkare på fonologisk ordavkodning än på ortografisk ordavkodning, medan förhållandet för åk 5 och AS var det omvända. Detta tyder på ett skifte i avkodningsstrategi mellan årskurserna. 31 Resultatet visade att verbalt arbetsminne korrelerade med textförståelse, särskilt gällande inferensfrågor. Ett starkt arbetsminne hjälper läsaren att bearbeta och ta in det som läses, vilket krävs för att kunna förstå nödvändiga inferenser (Cain, 2010, kap 5; Yuill & Oakhill, 1991, kap 5). Författarnas subjektiva uppfattning är i linje med detta eftersom det i testsituationerna märktes att de elever som kunde bearbeta och ta in ny information samtidigt var de elever som uppvisade goda resultat på Skobigotexterna. Yuill och Oakhill (1991, kap 4) menar dock att arbetsminne inte behöver påverka läsförståelse, åtminstone gällande inferenser, utan att läsförståelsesvårigheter skulle kunna handla om förmågan att skapa en mental representation av texten. Enligt detta synsätt skulle korrelation mellan arbetsminne och textförståelse i föreliggande studie kunna förklaras av att andra faktorer påverkade läsförståelsen i högre grad. Resultatet visade ett samband mellan ToM-förmåga och textförståelse. Vid läsning behövs ToM för att kunna besvara frågor som berör karaktärernas känslor och intentioner (Nettelbladt, 2013, kap 10). Ett samband mellan SET och Skobigotexterna var därför förväntat. ToM1 och ToM2 förstås av barn då de är 4-5 år respektive 6 år (Wellman, Cross & Watson, 2001; Perner & Wimmer, 1985). Dessa förmågor borde därför förväntas vara välutvecklade hos deltagarna i föreliggande studie, vilket de också föreföll att vara. Förmågan att förstå ironi börjar utvecklas vid 5-6 års ålder upp till 13 års ålder (Dews & Winner, 1997) och förmågan att förstå faux pas utvecklas mellan 9-11 års ålder (Baron-Cohen, O’Riordan, Stone, Jones & Plaisted, 1999), vilket är de åldrar som föreliggande studie har undersökt. Eleverna i årskurs 3 kan därför ha utvecklat de mer avancerade ToM-förmågorna men förväntas inte ha gjort det helt, medan eleverna i årskurs 5 kan förväntas ha utvecklat sin ToM-förmåga längre, men inte heller nödvändigtvis helt och hållet. Gällande AS som enskild grupp återfanns inga statistiskt signifikanta korrelationer mellan textförståelse eller faktafrågor och någon av bakgrundsvariablerna. Författarna förväntade sig att se ett samband mellan SET och inferensfrågorna i Skobigotexterna, då avancerad ToM-förmåga och inferensförmåga kan korrelera (Angeleri & Airenti, 2014). Personer med Aspergers syndrom kan ha en mer begränsad ToM-förmåga (Kaland, 2004, kap 4; Kaland et al., 2002; Attwood, 2000, kap 6) och för personer med högfungerande autism brukar den grundläggande ToM-förmågan se liknande ut (Dahlgren & Trillingsgaard, 1996). Personer med Aspergers syndrom/högfungerande autism kan uppvisa goda resultat på testuppgifter gällande ToM men kan ha svårare för detta i vardaglig interaktion (Kaland, 2004, kap 4). Detsamma skulle kunna gälla inferenser; att svårigheten oftast inte syns i en testsituation men eventuellt märks i vardaglig interaktion. 32 Troligen kunde eleverna under testsituationen använda sin ToM- och inferensförmåga för att besvara frågorna medan en mer avancerade nivå krävs vid en mindre strukturerad situation. För AS sågs ett negativt samband mellan fonologisk ordavkodning och inferensfrågor. Detta samband förväntades inte och ett tydligt mönster kunde inte urskiljas. Författarna upplevde dock vid testsituationer att vissa elever då de fokuserade på detaljer i texterna snarare än helheten fick svårigheter med att dra inferenser. Huruvida kausalitet råder mellan inferensfrågor och fonologisk ordavkodning går därför inte att säga med säkerhet. Förmodligen kan detta resultat samt bristen på övriga statistiskt signifikanta samband gällande AS bero på att detta är en för liten grupp med för stor spridning. 6.1.4.2. Korrelerande variabler för lässätt Samband med ordförråd återfanns för uppläst text och tyst läsning med textstöd, vilket tyder på att den språkliga grunden är viktig oavsett hur texten presenteras. Vid läsning av en mening krävs arbetsminne samt ett gott ordförråd (Høien & Lundberg, 2013, kap 5). Ordförråd verkar överlag korrelera med flest Skobigo-variabler, vilket visar på att språkförmåga är viktigt för läsförståelse (Yuill & Oakhill, 1991, kap 2). Resultatet visar att ordförråd är en grundförutsättning för språkförståelse generellt. ToM korrelerade måttligt till starkt med uppläst text för åk 3 och åk 5. Sambandet mellan SET och uppläst text i Skobigotexterna kan möjligen ligga i att båda dessa test utnyttjar samma förmåga; förmågan att förstå uppläst text. I resultatet sågs ingen korrelation mellan något lässätt och verbalt arbetsminne eller ordavkodningsförmåga. Författarna hade förväntat sig att se en korrelation mellan ordavkodningsförmåga och lässätten tyst läsning med och utan textstöd. Elever som är starkare på ortografisk läsning läser med mindre ansträngning (Kamhi & Catts, 2012, kap 2) och enligt Friths (1985) stadiemodell bör elever som kommit längre i sin läsutveckling kunna frigöra mer energi vid läsning till att förstå en text. Elever som istället har en undermålig ordavkodningsförmåga har svårare att skapa en helhetsbild och vid skriven text kan inte språkförståelsen kompensera för detta (Cain, 2010, kap 1; Hoover & Gough, 1990). Detta borde innebära att elever som var starkare på ortografisk ordavkodning också skulle vara starkare gällande tyst läsning med eller utan textstöd, ett samband som dock inte återfanns i föreliggande studie. Vid läsning av texterna fick eleverna obegränsad tid till sitt förfogande. Möjligen hade variabeln lästid alternativt en begränsad lästid kunnat läggas till gällande Skobigotexterna. Detta 33 hade kanske givit en bredare syn av elevernas läsförmåga och eventuellt hade elever med lägre ordavkodningsförmåga fått ett lägre resultat på Skobigotexterna om tiden hade varit begränsad. 6.2. Metoddiskussion I föreliggande studie användes, förutom tillägget av SET, samma testmaterial som studien av Nyström och Söderqvist (2013). SET lades till med avsikt att spegla om eventuella skillnader i ToM-förmåga hos de olika undersökningsgrupperna påverkade läsförståelsen. Författarna ansåg det motiverat att följa den tidigare uppsatsen för att möjliggöra jämförelser mellan studierna. Föreliggande studies data var dock inte normalfördelad, vilket ledde till att icke-parametriska beräkningar användes vid analys. Resultat är därför inte direkt jämförbart med Nyströms och Söderqvists (2013) studie. 6.2.1. Deltagare I valet av deltagare resonerade författarna kring årskurser där läsförmågan utvecklas. Med start i årskurs 3 utvecklas läsningen från att fokusera mer på avkodningsförmåga till att bli ett verktyg för att förstå och lära in ny kunskap (Kamhi & Catts, 2012, kap 2; Skolverket, 2011). Författarna ansåg det därmed motiverat att undersöka läsförmåga hos elever i årskurs 3 samt elever i årskurs 5, årskurser som ligger nära men ändå så pass långt ifrån varandra att författarna förväntade sig kunna se en utveckling av läsförmåga mellan dem. Nyström och Söderqvist (2013), som undersökte läsförmåga i årskurs 4 och 6, fann ingen signifikant skillnad i läsförmåga mellan årskurserna och gav därför som förslag till framtida studier att göra en jämförelse mellan årskurs 3 och 5. Detta motiverade författarnas beslut om årskurser ytterligare. Nyström och Söderqvist (2013) fann inga könsskillnader och författarna till föreliggande studie valde därför att inte aktivt sträva efter jämn könsfördelning eller undersöka någon eventuell könsskillnad. Därför kan författarna inte uttala sig kring eventuella könsskillnader gällande läsförmåga hos elever i årskurs 3 och 5. Författarna valde att lägga till en grupp i årskurs 5, för att skapa en ny vinkel på föreliggande studie jämfört med Nyströms och Söderqvists (2013) studie. Personer med Aspergers syndrom valdes eftersom att de kan ha svårt att tolka mer komplex språklig form, något som kan resultera i nedsättning av läsförståelse (Brown, Oram-Cardy & Johnson, 2013; Handikappinstitutet, 1998, kap 4). Elever med Aspergers syndrom och elever med högfungerande autism ansågs bilda en tillräckligt homogen grupp, då några större kliniska skillnader mellan dessa diagnoser av många forskare inte anses finnas (Attwood, 2000, kap 8). Eventuellt ligger den enda egentliga skillnaden mellan diagnoserna i lägre IQ och högre förekomst av språkliga problem hos personer med 34 högfungerande autism, men i åldern 5-15 år skiljer sig inte språkförståelsen mellan grupperna (Kaland, 2004, kap 2; Ramberg et al., 1996). Då eleverna som söktes till föreliggande studie skulle vara kring 12 år tyckte författarna inte att det var motiverat att skilja dessa diagnosgrupper åt. Eventuella skillnader mellan elever med dessa diagnoser tros vara mer individuella än diagnosbaserade. Gällande begreppshantering valde författarna att använda sig av de diagnoser som deltagarna fått och inte begreppet AST som infördes 2013. Inklusion- och exklusionskriterierna innebar att samtliga elever enbart skulle ha svenska som modersmål samt inga misstänkta eller dokumenterade läs- och skrivsvårigheter. Kriterierna valdes för att deltagarna skulle bilda mer homogena grupper samt för att minska faktorer som kan ha påverkat barnets språk- och läsförmåga. Det går dock inte att avgöra om deltagare som rekryterades var helt representativa för sin årskurs i stort, vilket bör beaktas vid generaliseringar till en större population. Eftersom att deltagare rekryterades med bekvämlighetsurval var deltagande frivilligt. Lärare delade dessutom vid några tillfällen ut samtyckesbrev enbart till delar av sin klass. Detta kan ha lett till att de elever som deltog var de som var mer motiverade till att läsa och även var mer högpresterande inom läsning. Författarnas subjektiva upplevelse gällande detta var dock att motivationen och intresset för studien varierade för varje enskild elev. Detta kan ha påverkat resultatet då ett barns intresse för en text påverkar läsförståelsen (Clinton & van den Broek, 2012; Kamhi & Catts, 2012, kap 2). Vid rekrytering av deltagare till AS erfor författarna att denna grupp, med dess specifika inklusions- och exklusionskriterier, var svår att hitta. Därför valde författarna att inte ta hänsyn till socioekonomisk status för denna grupp, vilket resulterade i en stor spridning med värden från 1 till 10. Detta kan ha påverkat resultatet då majoriteten av eleverna i AS hade socioekonomisk sorteringsnyckel med värden från 7 till 10. Författarnas subjektiva uppfattning var dock att skillnader i gruppen låg mer på individnivå än beroende på socioekonomisk nivå. Vid vissa skolor, där det fanns elever med diagnos, fanns det privata omständigheter som gjorde att målsmän eller pedagoger avböjde testning. Flera elever med dessa diagnoser hade även andra tilläggsdiagnoser som gjorde att de föll utanför inklusionskriterierna. Detta resulterade i att AS endast bestod av 11 deltagare. Hade exempelvis tilläggsdiagnos tillåtits hade gruppen kunnat bli större men på bekostnad av generaliserbara och tillförlitliga resultat. Gällande AS fanns innan testning ibland frågetecken hos målsmän och pedagoger kring om testningen skulle gå att genomföra då dessa elever kan uppleva främmande situationer som 35 obehagliga. Alla inbokade testningar kunde dock genomföras då pedagoger och målsmän vid behov förberedde eleven på testning genom att visa bild på testledaren och testschemat. 6.2.2. Testutförande och testmaterial Lokalerna där testningarna genomfördes på olika skolor hade varierande ljudnivå. Läsning och andra kognitiva uppgifter kräver koncentration för optimalt resultat. Kanske hade några av de deltagande eleverna presterat högre om den omgivande ljudmiljön hade varit mindre högljudd. Testledarna undersökte hälften av deltagarna var. En stor del av testningen bestod av att testledaren presenterade instruktioner och texter muntligt. Hur testmaterialet presenterades kan därför ha skiljt sig åt mellan testledarna men också mellan varje testtillfälle. För att undvika att testledare påverkade resultatet har författarna, innan påbörjad testningsperiod, övat på testproceduren för att eftersträva ett likartat lässätt och därmed öka samstämmigheten. Om författarna hade använt en inspelning av texterna hade det kunnat minska påverkan av testledarna på resultatet. Det finns dock fördelar med att texten blir uppläst. Eleverna får troligen stöd av mimik och anpassning till ljudmiljön. Majoriteten av deltagarna uttryckte att Ordförråd i WISC-IV samt Komplex ordrepetition var de svåraste deltesten. Samtliga deltagare fick möjlighet att förklara alla ord i WISC-IV och många, främst de yngre, uttryckte att ungefär hälften av orden var för svåra. Testledaren förklarade för varje enskild deltagare att många av orden var svåra och att de inte förväntades kunna alla, vilket verkade göra de flesta deltagarna lättare till mods. Detta test valdes av författarna för att följa föregående studies design, men kanske hade ett test som var mer åldersanpassat skapat mindre oro för deltagarna och dessutom visat på en mer representativ bild av deras ordförråd. Fördelarna med att använda detta test och dessutom genomföra samtliga ord med samtliga deltagare ansågs dock vara större än nackdelarna, då detta testförfarande underlättade jämförelser mellan grupperna och risk för takeffekt inte uppstod. Dessutom mäter Ordförråd i WISC-IV djupet på ordförrådet, det vill säga kunskap om relationen mellan ord, en faktor som har större betydelse för läsförståelse än bredden på ordförrådet (Cain, 2010, kap 5; Ouelette, 2006). Vid rättning av Skobigotexterna märkte författarna att några frågor i testet kan anses vara vad Keenan och Betjemann (2006) kallar för textoberoende frågor; de skulle kunna besvaras utan att först ha läst texten. Det kan på grund av detta vara så att vissa elever fick extra poäng på frågorna. Trots detta, fick dock inte samtliga elever rätt på dessa frågor och frågorna var inte så pass många att det ska ha påverkat resultatet i stort. Rättningsmanualen som författarna använde 36 sig av skapades av Nyström och Söderqvist (2013) som ett internt redskap för ökad interbedömarreabilitet. Under rättning uppmärksammade författarna att rättningsmanualen inte täcker in alla möjliga rätta svar som elever kan ge. Författarna anser därför att det finns ett behov av en standardiserad rättningsmanual om Skobigotexterna ska kunna användas kliniskt för bedömning av läsförmåga. SET valdes av författarna med avsikt att spegla om eventuella skillnader i ToM-förmåga hos de olika grupperna påverkade läsförståelsen. Resultatet i en studie av Henriksson och Troedsson (2012) visade en samverkan mellan ToM och bland annat arbetsminne och språkförståelse i åldern 6-7 år. Enligt Gillberg (2011, kap 9) kan personer med Aspergers syndrom ha svårigheter med samtliga ToM-delförmågor upp till 4-6-årsåldern och därefter ihållande svårigheter med ToM2 och mer avancerade former av ToM. SET valdes med syftet att kunna undersöka avancerad ToM och därmed komplettera förståelsen kring Aspergers syndrom/högfungerande autism och ToM i kombination med de andra kognitiva förmågorna som föreliggande studie undersökte. Att undersöka förmågan att dra inferenser om personers känslor samt förståelse för ironi och faux pas kan ge mycket information kring ett barns ToM-förmåga (Siegal & Varley, 2002; BaronCohen et al, 1999; Happé, 1994). Det var dock författarnas subjektiva uppfattning att den sammanlagda poängen för SET inte alltid gav en rättvis bild av deltagarnas ToM-förmåga. En deltagare som hade utvecklat förmågan att förstå ironi och faux pas men som svarade fel på ToM1- och ToM2-frågor kunde få samma slutpoäng som en deltagare med omvänd poängfördelning. Den sammanlagda poängen gällande ToM kan därför vara missvisande. Kanske borde författarna ha använt poängen för varje delförmåga enskilt och sökt efter samband med läsförståelse. De avancerade deluppgifterna i SET var dock få och slutsatser utifrån dessa hade blivit svaga. Ett ToM-test som fokuserade mer på de avancerade ToM-förmågorna hade förmodligen kunnat spegla utvecklingen hos eleverna tydligare. 6.3. Slutsatser Utifrån föreliggande studies resultat anser författarna att Skobigotexterna kan användas vid läs- och skrivutredning för elever i årskurs 3 och årskurs 5. Det är lättare att svara på frågor om en text då texten finns tillgänglig vid efterföljande frågor. Faktafrågor är lättare att svara på än inferensfrågor. Resultatet på faktafrågor ökar då texten finns kvar som stöd vid efterföljande frågor. Generellt har årskurs 5 en mer utvecklad läsförmåga än årskurs 3. De största skillnaderna gällande årskurs återfanns för inferensfrågor och tyst läsning, de svåraste förmågorna. Elever med 37 Aspergers syndrom/högfungerande autism i årskurs 5 ligger resultatmässigt mellan årskurs 3 och 5, men skillnaderna är inte statistiskt signifikanta. För årskurs 3 och årskurs 5 är ordförråd den förmåga som korrelerar mest med läsförståelse. 6.4. Logopediska implikationer och förslag till framtida studier Författarnas förhoppning är att delnormeringen av Skobigotexterna ska fortsätta och leda till normdata som inkluderar både fler åldersgrupper och fler specialgrupper. Dessa normdata kan förhoppningsvis, om rättningsmanual till Skobigotexterna standardiseras, användas vid logopedutredningar av misstänkta lässvårigheter. I framtida studier skulle författarna gärna se att normeringar sker på större grupper, för att öka chansen till normalfördelade resultat inom grupperna. I framtida studier skulle det även kunna vara intressant att försöka rekrytera deltagare med ett uttalat lägre intresse för läsning, alternativt deltagare med en lägre socioekonomisk status än i föreliggande studie. Resultat på en sådan studie skulle kunna komplettera informationen från tidigare studier där socioekonomisk status varit högre. En möjlig idé till framtida studier är att genomföra en mer djupgående undersökning av hur avancerade ToM-förmågor relaterar till läsförmåga. Kanske går det, om resultatet på SET särskiljs mer och ställs i relation till resultatet på Skobigotexterna, att urskilja en enskild ToM-förmåga som möjligen korrelerar med läsförmågan. Gällande Skobigotexterna kan även effekten av lässättens ordning undersökas närmare i framtida studier genom att lässättsordningen alterneras. 38 Referenser American Psychiatric Association (2013). DSM-5 Autism Spectrum Disorder Fact Sheet. Hämtad 2015-02-28, från http://www.dsm5.org/Documents/Autism%20Spectrum%20Disorder%20Fact%20Sheet.pdf American Psychiatric Association. DSM-5 Task Force. (2013). Diagnostic and statistical manual of mental disorders [Elektronisk resurs] : DSM-5. (5th ed.) Arlington, VA: American Psychiatric Association. Angeleri, R., & Airenti, G. (2014). The development of joke and irony understanding: A study with 3-to 6-year-old children. Canadian Journal of Experimental Psychology/Revue canadienne de psychologie expérimentale, 68(2), 133-146. doi: 10.1037/cep0000011 Attwood, T. (2000). Om Aspergers syndrom: vägledning för pedagoger, psykologer och föräldrar. Stockholm: Natur och kultur. Axelsson, S. & Davidsson, C. (2009). Muntlig bildeliciterad berättarförmåga hos 8-åriga normalspråkiga barn relaterat till inferens, lexikon och arbetsminne. (Magisteruppsats) Stockholm: Institutionen för klinisk vetenskap, intervention och teknik. Karolinska institutet. Tillgänglig: http://www.clintec.ki.se/Exam_logopedi/pdf/316.pdf Baron-Cohen, S., Leslie, A., & Frith, U. (1985). Does the autistic child have a “theory of mind”? Cognition, 21(1), 37-46. doi: 10.1016/0010-0277(85)90022-8 Baron-Cohen, S., O’Riordan, M., Stone, V., Jones, R., & Plaisted, K. (1999). Recognition of faux pas by normally developing children and children with Asperger syndrome or high-functioning autism. Journal of autism and developmental disorders, 29(5), 407-418. doi: 10.1023/A:1023035012436 Bishop, D. & Adams, C. (1992). Comprehension Problems in Children With Specific Language Impairment: Literal and Inferential Meaning. Journal of Speech,Language, and Hearing Research, 35(1), 119-129. doi:10.1044/jshr.3501.119 Brown, H. M, Oram-Cardy, J. & Johnson, A. (2013). A Meta-Analysis of the Reading Comprehension Skills of Individuals on the Autism Spectrum. J Autism Dev Disord 43(4), 932– 955. doi: 10.1007/s10803-012-1638-1 Cain, K. (2006) Children’s Reading Comprehension: The Role of Working Memory in Normal and Impaired Development. I Pickering, S.J (Ed) Working Memory and Education. (s. 34–56.) London: Academic Press. Cain, K. (2010). Reading development and difficulties. Chichester, West Sussex, U.K.: BPS Blackwell/John Wiley. Cain, K., & Oakhill, J. V. (1999). Inference making ability and its relation to comprehension failure in young children. Reading and writing, 11(5-6), 489-503. 39 Cain, K., Oakhill, J., & Lemmon, K. (2004). Individual differences in the inference of word meanings from context: The influence of reading comprehension, vocabulary knowledge, and memory capacity. Journal of educational psychology, 96(4), 671-681. doi: 10.1037/0022-0663.96.4.671 Carroll, J. B. (1993). Human cognitive abilities: A survey of factor-analytic studies. Cambridge University Press. Casteel, M. A. & Simpson, G. B. (1991). Textual coherence and the development of inferential generation skills. Journal of Research in Reading, 14(2), 116-129. doi: 10.1111/j.1467- 9817.1991.tb00013.x Clinton, V., & van den Broek, P. (2012). Interest, inferences, and learning from texts. Learning and Individual Differences, 22(6), 650-663. doi: 10.1016/j.lindif.2012.07.004 Cohen, J. (1988). Statistical power analysis for the behavioral sciences. (2. ed.) Hillsdale: L. Erlbaum Associates. Dahlgren, S. O., & Trillingsgaard, A. (1996). Theory of mind in non-retarded children with autism and Asperger's syndrome. A research note. Journal of Child Psychology and Psychiatry, 37(6), 759-763. doi: 0021-9630/96 Demorest, A., Meyer, C., Phelps, E., Gardner, H., & Winner, E. (1984). Words speak louder than actions: Understanding deliberately false remarks. Child Development, 55(4), 1527-1534. doi: 0009- 3920/84/5504-003 Dews, S. & Winner, E. (1997). Attributing Meaning to Deliberately False Utterances: The Case of Irony I Mandell, C., & McCabe, A. (Red.). The problem of meaning: Behavioral and cognitive perspectives. Amsterdam, Netherlands: North-Holland/Elsevier Science Publishers. Ekblad, L. & Hansson Andersson, U. (2008): Utvärdering av två bedömningsmaterial för inferensförmåga hos barn mellan fyra och sex år. (Magisteruppsats) Lund: Avdelningen för logopedi, foniatri och audiologi. Lunds universitet. Tillgänglig: http://lup.lub.lu.se/luur/download?func=downloadFile&recordOId=2968056&fileOId=296805 7 Eldblom, J. & Sandberg, K. (2009). Svensk normering av TROG-2 för åldrarna 6-8 år samt undersökning av sambandet mellan grammatisk språkförståelse och narrativförståelse. (Magisteruppsats) Göteborg: Institutionen för neurovetenskap och fysiologi, Göteborgs universitet Sahlgrenska akademien. Tillgänglig: https://gupea.ub.gu.se/bitstream/2077/26897/1/gupea_2077_26897_1.pdf Freebody, P., & Anderson, R. C. (1983). Effects on text comprehension of differing proportions and locations of difficult vocabulary. Journal of Literacy Research, 15(3), 19-39. doi: 10.1080/10862968309547487 Frith, U. (1985). Beneath the surface of developmental dyslexia. I: K. Patterson, J. Marshall & M. Coltheart (Red.) Surface dyslexia. London: Erlbaum. 40 Skolverket (2011). Läroplan för grundskolan, förskoleklassen och fritidshemmet 2011 [Elektronisk resurs]. Stockholm: Skolverket. Gillberg, C. (2011). Barn, ungdomar och vuxna med Asperger syndrom: normala, geniala, nördar?. (2. uppl.). Lund: Studentlitteratur. Gough, P., Hoover, W. & Peterson, C. (1996) Some observations on a simple view of reading. I Cornoldi, C. & Oakhill, J. (Red.) Reading comprehension difficulties: processes and intervention (s. 1-14). Mahwah, N.J.: L. Erlbaum. Handikappinstitutet (1998). Alternativ och kompletterande kommunikation (AKK) i teori och praktik. (1. uppl.) Vällingby: Handikappinstitutet. Happé, F. G. (1994). An advanced test of theory of mind: Understanding of story characters' thoughts and feelings by able autistic, mentally handicapped, and normal children and adults. Journal of autism and Developmental disorders, 24(2), 129-154. doi: 10.1007/BF02172093 Henriksson, M.-L. & Troedsson, J. (2012). Jag vet vad du tänker - Mentaliseringsförmågan hos typiskt utvecklade barn i 6-7års åldern (Kandidatuppsats). Linköping: Institutionen för klinisk och experimentell medicin, Linköpings Universitet. Tillgänglig: http://liu.divaportal.org/smash/get/diva2:516210/FULLTEXT01.pdf Herkner, B. (2011). Läsutveckling i årskurs 2–6 belyst genom standardiserade test och nationella provet i svenska i årskurs 3 (Licentiatavhandling, ISBN 978-91-979475-2-7). Stockholm: Specialpedagogiska institutionen, Stockholms universitet. Tillgänglig: http://www.divaportal.org/smash/get/diva2:410026/FULLTEXT01.pdf Holck, P., Dahlgren, A.,Nettelbladt, U. (2009). Inferential ability in children with cerebral palsy, spina bifida and pragmatic language impairment. Research In Developmental Disabilities, 31(1), 942– 951. doi:10.1016/j.ridd.2009.08.008 Hoover, W. A., & Gough, P. B. (1990). The simple view of reading. Reading and writing, 2(2), 127- 160. doi: 10.1007/BF00401799 Hulme, C., & Snowling, M. J. (2011). Children's reading comprehension difficulties nature, causes, and treatments. Current Directions in Psychological Science, 20(3), 139-142. doi: 10.1177/0963721411408673 Høien, T. & Lundberg, I. (2013). Dyslexi: från teori till praktik. (2. utg.) Stockholm: Natur & kultur. Kaland, N. (2004). Aspergers syndrom: historier från vardagslivet: ett mentaliseringstest för personer med Aspergers syndrom eller högfungerande autism. Stockholm: Psykologiförlaget. Kaland, N., Møller-Nielsen, A., Callesen, K., Mortensen, E. L., Gottlieb, D., & Smith, L. (2002). A new ’advanced' test of theory of mind: evidence from children and adolescents with Asperger syndrome. Journal of Child Psychology and Psychiatry, 43(4), 517-528. 41 Kamhi, A.G. & Catts, H.W. (2012a). Language and reading: convergences and divergences. I Kamhi, A.G. & Catts, H.W. (Red.), Language and reading disabilities. (3. ed.). (s. 1-21). Boston: Pearson. Kamhi, A.G. & Catts, H.W. (2012b). Reading development. I Kamhi, A.G. & Catts, H.W. (Red.), Language and reading disabilities. (3. ed.). (s. 24-42). Boston: Pearson. Kamhi, A.G., Catts, H.W. & Adlof, S.M. (2012). Defining and classifying reading disabilities I Kamhi, A.G. & Catts, H.W. (Red.), Language and reading disabilities. (3. ed.). (s. 45-70). Boston: Pearson. Keenan, J. M., & Betjemann, R. S. (2006). Comprehending the Gray Oral Reading Test without reading it: Why comprehension tests should not include passage-independent items. Scientific Studies of Reading, 10(4), 363-380. doi: 10.1207/s1532799xssr1004_2 Kendeou, P., Bohn‐Gettler, C., White, M. J., & van den Broek, P. (2008). Children's inference generation across different media. Journal of Research in Reading, 31(3), 259-272. doi: 10.1111/j.1467-9817.2008.00370.x Loukusa, S. & Moilanen, I. (2009). Pragmatic inference abilities in individuals with Asperger syndrome or high-functioning autism. A review. Research in Autism Spectrum Disorders 3(4). 890– 904. doi:10.1016/j.rasd.2009.05.002 Lund Research Ltd (2013). Laerd statistics. Hämtad 2015-04-09, från https://statistics.laerd.com/ Magnusson, E., Nauclér,K. & Reuterskiöld, C. (2008). Språkstörning i skolåldern. I L. Hartelius, U. Nettelbladt & B. Hammarberg (Red.), Logopedi (s. 157-163). Lund: Studentlitteratur. Muter, V., Hulme, C., Snowling, M. J., & Stevenson, J. (2004). Phonemes, Rimes, Vocabulary, and Grammatical Skills as Foundations of Early Reading Development: Evidence From a Longitudinal Study. Developmental Psychology, 40(5), 665-681. doi:10.1037/0012-1649.40.5.665 Nation, K., Clarke, P., Marshall, C. M., & Durand, M. (2004). Hidden Language Impairments in Children Parallels Between Poor Reading Comprehension and Specific Language Impairment?. Journal of Speech, Language, and Hearing Research, 47(1), 199-211. doi: 10.1044/1092-4388(2004/017) Nettelbladt, U. (2013). Språkutveckling och språkstörning hos barn. Del 2, Pragmatik: teorier, utveckling och svårigheter. (1. uppl.) Lund: Studentlitteratur. Nyström, K. & Söderqvist, P. (2013). Läsförmåga hos elever i årskurs 4 och 6 med avseende på fakta- och inferensfrågor samt lässätt (Magisteruppsats). Linköping: Institutionen för klinisk och experimentell medicin, Linköpings Universitet. Tillgänglig: http://liu.divaportal.org/smash/get/diva2:625562/FULLTEXT02.pdf Oakhill, J. V. (1984). Inferential and memory skills in children’s comprehension of stories, British Journal of Educational Psychology, 54(1), 31-39. doi: 10.1111/j.2044-8279.1984.tb00842.x 42 Olofsson, Å. (1994). Ordavkodning. Östersund: LPC, Östersund. Ouellette, G. P. (2006). What's meaning got to do with it: The role of vocabulary in word reading and reading comprehension. Journal of educational psychology, 98(3), 554. doi: 10.1037/0022- 0663.98.3.554 Perner, J., & Wimmer, H. (1985). "John thinks that Mary thinks that..." attribution of secondorder beliefs by 5- to 10-year-old children. Journal of Experimental Child Psychology, 39(3), 437-471. doi: 10.1016/0022-0965(85)90051-7 Protopapas, A., Sideridis, G. D., Mouzaki, A., & Simos, P. G. (2007). Development of lexical mediation in the relation between reading comprehension and word reading skills in Greek. Scientific Studies of Reading, 11(3), 165-197. doi: 10.1080/10888430701344322 Ramberg, C., Ehlers, S., Nydén, A., Johansson, M., & Gillberg, C. (1996). Language and pragmatic functions in school-age children on the autism spectrum. International Journal of Language & Communication Disorders, 31(4), 387-413. doi: 10.3109/13682829609031329 Saldaña, D. & Frith, U. (2007). Do readers with autism make bridging inferences from world knowledge? Journal of Experimental Child Psychology 96(4), 310–319. doi:10.1016/j.jecp.2006.11.002 Siegal, M., & Varley, R. (2002). Neural systems involved in ‘theory of mind'. Nature Reviews Neuroscience, 3(6), 463-471. doi:10.1038/nrn844 SRAT. (2015). Yrkesetik för logopeder. Hämtad 2015-03-15, från http://www.srat.se/Logopederna/Logopedyrket/-Yrkesetik-for-logopeder/ Sundqvist, A. & Rönnberg, J. (2010). Advanced Theory of Mind in children using augmentative and alternative communication. Communication Disorders Quarterly, 31(2), 86-97. doi: 10.1177/1525740109333967 Tideman, E. (2007). Hur ska WISC-IV användas? I D. Wechsler (2007). Wechsler Intelligence Scale for Children: WISC-IV: manual, Del 1. (4. ed.) (s. 91-137). Stockholm: [Harcourt Assessment]. Vellutino, F. R., Fletcher, J. M., Snowling, M. J., & Scanlon, D. M. (2004). Specific reading disability (dyslexia): What have we learned in the past four decades?. Journal of child psychology and psychiatry, 45(1), 2-40. doi: 10.1046/j.0021-9630.2003.00305.x Wechsler, D. (2007). Wechsler Intelligence Scale for Children: WISC-IV: manual, Del 2. (4. ed.) Stockholm: [Harcourt Assessment]. Wellman, H. M., Cross, D., & Watson, J. (2001). Meta-analysis of theory-of-mind development: the truth about false belief. Child development, 72(3), 655-684. doi: 0009-3920/2001/7203-0001 Williamson, P., Carnahan, C. R. & Jacobs, J. A. (2012). Reading Comprehension Profiles of HighFunctioning Students on the Autism Spectrum: A Grounded Theory. Council for Exceptional Children 78(4), 449-469. 43 Winner, E., Brownell, H., Happé, F., Blum, A., & Pincus, D. (1998). Distinguishing lies from jokes: Theory of mind deficits and discourse interpretation in right hemisphere brain-damaged patients. Brain and language, 62(1), 89-106. doi:093-934X/98 World Health Organization (2010). ICD-10 Version: 2010. Hämtad 2014-10-09, från http://apps.who.int/classifications/icd10/browse/2010/en#/F84.5 World Medical Association, Inc., (2013). WMA Declaration of Helsinki - Ethical Principles for Medical Research Involving Human Subjects. Hämtad 2015-03-15, från http://www.wma.net/en/30publications/10policies/b3/ Yuill, N., & Oakhill, J. (1991). Children's problems in text comprehension: An experimental investigation. Cambridge: Cambridge Univ. Press. Östergren, R., & Träff, U. (2013). Early number knowledge and cognitive ability affect early arithmetic ability. Journal Of Experimental Child Psychology 115(3), 405-421. doi:10.1016/j.jecp.2013.03.007 44 Bilaga 1 – Exempel på informationsbrev till målsman Hej! Vi är två studenter, Erika Henriksson och Hanna Müllerström, som studerar termin 8 på logopedprogrammet vid Linköpings Universitet. Under vårterminen kommer vi att skriva ett examensarbete där vi vill undersöka läsförmågan hos barn i årskurs 3 och 5. Logopeder arbetar med den delen av kommunikationsförmågan som omfattar rösten, talet och språket, samt sväljning. Ett av de områden som innefattas av logopedi är även läs- och skrivförmåga. För att göra en bedömning av dessa förmågor krävs olika verktyg, vanligast görs det i form av ett test. För att ett test ska kunna användas som bedömningsmaterial vid dyslexiutredningar behöver det testas på barn som inte har några läs- och skrivsvårigheter. Det är detta vårt arbete kommer att beröra. Vi kommer även undersöka hur en grupp barn med Aspergers syndrom/högfungerande autism presterar på testerna. Testningen kommer att ta ungefär 50 minuter och innehåller flera delar. Eleverna kommer under den här tiden behöva gå ifrån lektionstid och testningen kommer ske enskilt. Den huvudsakliga uppgiften består av tre texter med tillhörande frågor. Texterna presenteras för barnet på tre olika sätt och efter det ställs frågor om texten. De tre sätten som texterna presenteras på är muntligt, genom tyst läsning eller tyst läsning med textstöd då de svarar på frågorna. Vår undersökning kommer också innehålla test som bedömer språkförståelse, arbetsminne, stavningsigenkänning vid läsning samt Theory of Mind (förmågan att förstå andras tankar; såsom någon annans uppfattning, vilja, känsla och intention). En ljudinspelning kommer att tas upp under testningen. Inspelningen kommer sedan att sparas vid enheten för logopedi på Linköpings universitet men kommer att vara avidentifierad. Barnens resultat kommer att redovisas i grupper och inga individuella bedömningar kommer att utföras. Medverkan är frivillig och kan avbrytas när som helst. Studiens resultat kommer att presenteras i en uppsats som kommer att publiceras offentligt via Linköpings Universitet. Uppsatsen kommer även att presenteras vid ett seminarium i maj 2015. Barnen vi testar måste gå i årskurs 3 eller 5, ha enbart svenska som modersmål samt inte ha några misstänkta eller dokumenterade läs- och skrivsvårigheter. Vi söker nu deltagare till denna studie och söker ert medgivande till ert barns deltagande i studien. Vi ser gärna att beslutet som fattas kring deltagande sker i samråd med era barn. Vänligen fyll i svarstalongen och lämna till klassföreståndaren så snart som möjligt. Tveka inte att höra av er om ni har några frågor! Erika Henriksson Hanna Müllerström xxx xxx xx xx - xxxxxxxx@student.liu.se xxx xxx xx xx - xxxxxxxx@student.liu.se Uppsatshandledare: Janna Aanstoot Leg. logoped/Fil. dr. i handikappvetenskap - xxxxxxxxxxxxxx@liu.se 45 Bilaga 2 - Samtyckesbrev till målsman för elever i årskurs 3 och 5 Svarstalong avseende medverkan i undersökning av läsförmåga ☐JA, jag godkänner barnets deltagande i studien som beskrivits i informationsbrevet Kryssa i den ruta som passar bäst: Mitt barn går i ☐åk 3 ☐åk 5 Mitt barn har enbart svenska som modersmål ☐JA ☐NEJ Mitt barn har misstänkta eller dokumenterade läs- och skrivsvårigheter ☐JA ☐NEJ Barnets namn Födelsedata (ååååmmdd) Målsmans/målsmäns underskrift Namnförtydligande/-n Ort, datum Inlämnas till klassföreståndaren senast______________________ 46 Bilaga 3 - Samtyckesbrev till målsman för elever i årskurs 5 med Aspergers syndrom eller högfungerande autism Svarstalong avseende medverkan i undersökning av läsförmåga ☐JA, jag godkänner barnets deltagande i studien som beskrivits i informationsbrevet Kryssa i den ruta som passar bäst: Mitt barn har ☐Högfungerande autism ☐Aspergers syndrom Vilket år fick ditt barn sin diagnos? ____________________ Eventuell annan diagnos/tilläggsdiagnos? ☐JA ☐NEJ Om JA, vilken? _________________________ Mitt barn går i ☐årskurs 5 Mitt barn har enbart svenska som modersmål ☐JA ☐NEJ Mitt barn har misstänkta eller dokumenterade läs- och skrivsvårigheter ☐JA ☐NEJ Barnets namn Födelsedata (ååååmmdd) Målsmans/målsmäns underskrift Namnförtydligande/-n Ort, datum 47 Bilaga 4 - Skobigotexterna Skobigotexterna Text A Micke cyklade nerför gatan och bestämde sig för att svänga in genom en port. Precis bakom muren fanns det en hög med skräp, och högst upp på högen stod en gammal barnvagn. Micke skyndade sig för att hämta sina kompisar, som var och lekte i skogen. – Kom och kolla vad jag har hittat, sa han. Micke och hans kompisar klättrade snabbt upp på skräphögen och fick ner barnvagnen. De tog bort överdelen och spikade fast en gammal bräda ovanpå barnvagnens underdel. Micke satte sig i racerbilen och åkte ner längs gatan i den medan hans kompisar hejade på. 1. Var svängde Micke av vägen? (F) 2. Vad fanns högst upp på skräphögen? (F) 3. Varför stod barnvagnen på skräphögen? (I) 4. Vad tänkte Micke när han fick syn på barnvagnen? (I) 5. Vilka gick Micke och hämtade? (F) 6. Varför berättade han om det för sina kompisar? (I) 7. Vad gjorde de med överdelen på barnvagnen? (F) 8. Vad spikade de fast på barnvagnen? (F) 9. Varför tog barnen av överdelen på barnvagnen? (I) 10. Varifrån fick Micke hammaren? (I) 11. Vad gjorde Micke när han hade byggt klart racerbilen? (F) 12. Vad gjorde barnen i slutet av berättelsen? (F) 13. Hur kände sig barnen när de såg Micke åka med racerbilen? (I) 14. Vad tror du att Micke kommer att göra med racerbilen nu? (I) Originaltext på Engelska: D.V.M. Bishop & C. Adams, 1992 Översättning till Svenska: P. Söderqvist & K. Nyström, 2013 48 Skobigotexterna Text B Jenny tittade i sin spargris och såg att hon hade 20 kronor. Hon gav sig iväg nerför gatan, förbi cykelaffären med ett paket till sin mamma under armen. När hon kom till godisaffären satte hon ner paketet för att kunna peka på burken med gröna gelégrodor, som var hennes favoriter. Men medan hon vände ryggen till smet en man in i affären och tog paketet. En kvinnlig polis på polisstationen var väldigt snäll mot Jenny men hon var fortfarande väldigt upprörd. 1. Var brukar Jenny ha sina pengar? (I) 2. Vad tog Jenny ut ur sin spargris? (F) 3. Varför tog hon ut sina pengar? (I) 4. Vad bar Jenny under armen? (F) 5. Vilken affär gick hon förbi? (F) 6. Vilken affär gick hon in i? (F) 7. Vad pekade hon på i affären? (F) 8. Varför pekade hon på burken med godis? (I) 9. Vem tog paketet? (F) 10. Vems var paketet? (I) 11. Varför tog mannen paketet? (I) 12. Var är Jenny i slutet av berättelsen? (I) 13. Vem tog hand om Jenny i slutet av berättelsen? (F) 14. Varför gråter Jenny i slutet av berättelsen? (I) Originaltext på Engelska: D.V.M. Bishop & C. Adams, 1992 Översättning till Svenska: P. Söderqvist & K. Nyström, 2013 49 Skobigotexterna Text C Anders åkte skridskor på isen, ordentligt påklädd med yllemössa, vantar och halsduk. Han åkte till mitten av dammen, där isen var tunn. Anders skrek till när isen gav vika för hans tyngd och han brakade igenom den. En man kom rusande snabbt för att rädda honom och drog upp honom i båda armarna. När han kom hem blev Anders insvept i en filt och satte sig vid brasan, med en varm kopp te i handen. 1. Vad gjorde Anders i början av berättelsen? (F) 2. Vad hade han på huvudet? (F) 3. Varför var Anders ordentligt påklädd när han skulle åka skridskor? (I) 4. Varför hade han inte vanliga skor på sig? (I) 5. Åkte han till mitten av dammen eller till kanten? (F) 6. Visste Anders att isen var tunn? (I) 7. Vad gjorde Anders när isen gav vika? (F) 8. Varför skrek Anders? (I) 9. Vem räddade Anders? (F) 10. Hur visste mannen att något var fel? (I) 11. Var satte sig Anders när han kom tillbaka? (F) 12. Vad höll han i? (F) 13. Varför satte sig Anders vid brasan när han kom hem? (I) 14. Hur tror du Anders kände sig när han kom tillbaka? (I) Originaltext på Engelska: D.V.M. Bishop & C. Adams, 1992 Översättning till Svenska: P. Söderqvist & K. Nyström, 2013