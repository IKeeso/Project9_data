Riskfaktorer för karies hos barn och ungdomar med autismspektrumtillstånd En litteraturstudie HUVUDOMRÅDE: Oral hälsa, examensarbete 15hp FÖRFATTARE: Teklemariam Mahlet, Zeqiri Egzona HANDLEDARE: Brittmarie Jacobsson INTERN GRANSKARE: Agneta Stenebrand JÖNKÖPING VT 2019 Maj Sammanfattning Bakgrund: Autismspektrumtillstånd (AST) är ett neuropsykiatriskt tillstånd som förkommer hos cirka en procent av alla barn i hela världen. Funktionsnedsättningen kan begränsa individens förmåga att fungera normalt i det vardagliga livet, som i sin tur kan påverka den orala hälsan negativt. Karies är en av de vanligaste orala sjukdomarna. Barn och ungdomar med AST har en hög kariesprevalens. Syftet: Syfte med studien var att studera den evidens som finns rörande riskfaktorer för karies hos barn och ungdomar med autismspektrumtillstånd. Metod: Studien var en litteraturstudie. Databaserna DOSS, MEDLINE, PubMed och SOURCE användes som sökmotorer för att få fram vetenskapliga studier som svarade på syftet. Med hjälp av relevanta sökord och inklusions-/ exklusionskriterier inkluderades totalt 18 kvalitetsgranskade vetenskapliga artiklar. Resultat: Barn och ungdomar med AST hade flera riskfaktorer som kan leda till utveckling av karies jämfört med barn och ungdomar utan AST. Överkänslighet, stress och rädsla, försämrad motorisk förmåga, beteendestörningar, kommunikations-och kooperationssvårigheter, lågt pH-värde och buffringskapacitet i saliven, sämre kostvanor, dålig munhygien och tandborstsvanor samt färre tandvårdsbesök var de riskfaktorer som identifierades i studien. Slutsats: Barn och ungdomar med AST löper större risk att drabbas av karies. För att kunna främja oral hälsa och förebygga karies hos barn och ungdomar med AST är det viktigt att tandvårdspersonalen har kunskap om vilka riskfaktorer som kan leda till kariesutveckling hos dessa individer. Nyckelord: Autismspektrumtillstånd, karies, oral hälsa, riskfaktorer Summary Risk factors for dental caries in children and adolescents with Autism spectrum disorder Background: Autism spectrum disorder (ASD) is a neurodevelopmental disorder that occurs in about one percent of all children worldwide. The disability can reduce the individual’s ability for normal function in their daily life, which in turn can negatively affect the oral health. Caries is one of the most common oral diseases. Children and adolescents with Autism spectrum disorder have a high caries prevalence. Aim: The aim of this study was to assess the risk factors for dental caries in children and adolescents with Autism spectrum disorder. Method: The study was a literature review. The databases DOSS, MEDLINE, PubMed and SOURCE are employed to search scientific studies. Through the help of relevant keyword, as well as inclusion and exclusion criteria, a total of 18 relevant scientific studies were obtained. The scientific studies were reviewed using a modified quality review template. Result: The finding of the studies have shown several contributing risk factors which lead to caries, such as; hypersensitivity, stress and anxiety, poor motor skills, behavioral problems, communication, and cooperation difficulties, low pH value and buffering capacity in saliva, poor diet, poor oral hygiene and irregular dental visits. Conclusion: Children and adolescents with Autism spectrum disorder have an increased risk to develop dental caries. In order to promote oral health and prevent dental caries among children and adolescents, it’s very crucial that dental staffs have the necessary knowledge about risk factors, which can lead to caries in children and adolescents with ASD. Keywords: Autism spectrum disorder, dental caries, oral health, risk factors Innehållsförteckning Inledning ......................................................................................................................................... 1 Bakgrund ......................................................................................................................................... 1 Definition av oral hälsa...........................................................................................................1 Definition av riskfaktor ......................................................................................................... 2 Karies etiologi........................................................................................................................ 2 Frisk- och riskfaktorer för karies......................................................................................... 2 Autismspektrumtillstånd....................................................................................................... 3 Diagnoser inom autismspektrumtillstånd ............................................................................ 4 Stöd och service till barn med funktionsnedsättning............................................................ 5 Problemformulering .................................................................................................................................... 1 Syfte ................................................................................................................................................................ 6 Material och metod ..................................................................................................................................... 6 Design.................................................................................................................................... 6 Datainsamling ....................................................................................................................... 6 Inklusions-och exklusionskriterier...................................................................................... 7 Urvalsprocess ........................................................................................................................ 7 Urval 1.................................................................................................................................. 7 Urval 2 ................................................................................................................................. 7 Urval 3 ................................................................................................................................. 7 Kvalitetsgranskning............................................................................................................... 6 Resultat ........................................................................................................................................... 8 Överkänslighet.......................................................................................................................8 Stress och rädsla.................................................................................................................... 9 Nedsatt motorisk förmåga..................................................................................................... 9 Beteende, kommunikation och kooperation ......................................................................... 9 Salivens kvalitet................................................................................................................... 10 Kostvanor............................................................................................................................. 10 Munhygienvanor ......................................................Fel! Bokmärket är inte definierat. Färre tandvårdsbesök ..............................................Fel! Bokmärket är inte definierat. Diskussion .................................................................................................................................... 11 Metoddiskussion .................................................................................................................. 11 Resultatdiskussion................................................................................................................12 Slutsatser ................................................................................................................................ 17 Referenser............................................................................................................................... 18 Bilagor……………………………………………………………………………. Bilaga 1 Artikelmatris Bilaga 2 Kvalitetsgranskningsmall för kvantitativa artiklar Bilaga 3 Kvalitetsgranskningsmall för kvalitativa artiklar Bilaga 4 Artikelöversikt över inkluderade resultats artiklar Bilaga 5 Överkänslighet och svårigheter vid egen munvård hos barn med AST Bilaga 6 Tandborstvanor bland barn och ungdomar med AST 1 Inledning Autismspektrumtillstånd (AST) är en neuropsykiatrisk funktionsnedsättning. Neuropsykiatriska funktionsnedsättningar är en grupp av tillstånd som visar sig tidigt i utvecklingsperioden och innebär att hjärnan och nervsystemet bearbetar information på annorlunda sätt än för andra individer. Dessa individer har till exempel begränsningar i social kommunikation, abstrakt tänkande, uppmärksamhet nedsatt motorisk förmåga samt kan ha stora emotionella och beteendemässiga svårigheter (1,2). Eftersom detta försämrar förmågan att klara sig i det vardagliga livet ökar behovet av andra människors hjälp och stöd, likaså behovet av lämplig tandvård (3). Den orala hälsan har en naturlig koppling till den allmänna hälsan. Oral hälsa är viktig för övergripande hälsa, välbefinnande och livskvalitet. Karies är en av de vanligaste sjukdomarna i munhålan (4). Barn och ungdomar med AST har en hög kariesprevalens (5). Denna litteraturstudie fokuserar på att undersöka vilka riskfaktorer som kan leda till utveckling av karies hos barn och ungdomar med AST. Studien kan därmed vara ett sätt för tandvårdspersonal att öka sin kunskap och förståelse för barn och ungdomar med AST de samt riskfaktorer för karies som finns hos dessa individer. Bakgrund Definition av oral hälsa Det antogs en ny definition av oral hälsa under FDI: s World dental federation i Polen 2016: Oral health is multi-faceted and includes the ability to speak, smile, smell, taste, touch, chew, swallow and convey a range of emotions though facial expressions with confidence and without pain, discomfort and disease of the craniofacial complex. Further attributes related to the definition state that oral health: Is a fundamental component of health and physical and mental well-being. It exists along a continuum influenced by the values and attitudes of individuals and communities; Reflects the physiological, social and psychological attributes that are essential to the quality of life; Is influenced by the individual’s changing experiences, perceptions, expectations and ability to adapt to circumstances (6). I den nya definitionen inkluderades därmed både de fysiologiska, sociala och psykologiska aspekterna av oral hälsa. Detta betyder att oral hälsa är en viktig del av den allmänna hälsan och kan påverka en individs livskvalitet positivt eller negativt (7). För att uppnå ett optimalt resultat i arbetet med prevention och behandling av sjukdomar krävs det förståelse för de riskfaktorer som påverkar individens orala hälsa (8). 2 Definition av riskfaktor En riskfaktor definieras som ”en miljömässig, beteendemässig eller biologisk faktor som bekräftats genom tidssekvens, vanligtvis i longitudinella studier, och som direkt ökar sannolikheten för sjukdomen när den finns närvarande, och minskar sannolikheten för sjukdomen om den saknas eller avlägsnas.” (8). Karies etiologi Karies definieras som en substansförlust av hård tandvävnad (emalj, dentin, rotcement) till följd av bakteriell syraproduktion. Karies är en multifaktoriell sjukdom, vilket innebär att det oftast är flera faktorer som samspelar i kariesprocessen. En tunn hinna av saliv, s.k. pellikel, finns på tändernas alla ytor. Till denna hinna fäster bakterier och bildar en biofilm på tänderna. Biofilmen är en nödvändig förutsättning för karieslesionen att uppstå (9). De vanligaste kariesframkallande bakterierna är Streptococcus mutans och Lactobaciller. När bakterierna kommer i kontakt med jäsbara kolhydrater, till exempel i form av socker, kan de producera mjölksyra. Det medför att pH-värdet i dentala biofilmen och munhålan sjunker och saliven blir undermättad av fosfat och kalciumkristaller. Det sker demineralisering, vilket innebär att det blir substansförlust på tanden. Det kritiska pH-värdet för upplösning av emaljen är 5.5 och för dentinet 6.5. När pH-värdet sedan åter stiger över 5.5 sker remineralisering av tandens emalj, vilket innebär att kalciumkristaller, fosfat och andra mineraler återförs till tanden (8). Finns fluor tillgängligt i omgivande miljö underlättas remineraliseringen. Om perioden med demineralisering överskrider perioden med remineralisering utvecklas sjukdomssymtom i form av förlust av tandsubstans. En kariesskada som genomträngt emaljen och nått till dentinet räknas som en manifest kariesskada och är irreversibel (8). Frisk- och riskfaktorer för karies Karies är resultatet av en obalans mellan angreppsfaktorer och försvarsfaktorer. Viktiga biologiska och miljömässiga riskfaktorer inkluderar salivflöde, kvalitet på oral hygien, vissa kostvanor och fluorexponering, vilka alla är determinanter för sjukdomen. Beteende, färre tandvårdsbesök, socioekonomi och kunskap är några determinanter som indirekt kan bidra till ökad risk för karies (8). God munhygien med optimal fluortillförsel är en försvarsfaktor mot kariesutveckling. Tandborstrutinerna ska påbörjas när barnet första primära tand erupterat (10). Eftersom primära tänder är extra känsliga är det viktigt med förebyggande egenvård för att skydda dessa tänder redan i tidig ålder. Förebyggande egenvård innefattar tandborstning med fluortandkräm två gånger per dag. Fluor stärker tänderna samt minskar risken för karies och kan även reparera små kariesangrepp (8) När barnet kommer upp i tonåren ska rengöring mellan tänderna ske med approximala hjälpmedel, anpassat till individens tänder och behov (8). Kostvanor och karies uppvisar ett starkt samband. Den kostfaktor som spelar störst roll för kariesuppkomsten är intaget av jäsbara kolhydrater, särskilt sackaros men också stärkelse. Sackaros 3 diffunderar snabbt in i dentala biofilmen och jäses av kariesbakterierna till mjölksyra. Frekventa intag av sockerrika produkter mellan måltider utgör därför en klar riskfaktor för uppkomst av karies. Den sammanlagda demineraliseringstiden blir lång, speciellt efter intag av klibbiga produkter som hålls kvar länge i munnen (8). Saliven är en av de viktigaste försvarsfaktorerna mot karies. Vid de-och remineralisering av emaljen har saliven en avgörande roll genom att transportera mineralsalter och fluor. Bland övriga verkningsmekanismer kan buffringssystem nämnas. Buffringssystem består av bikarbonatjoner, fosfat och proteiner, som höjer pH-värdet i den dentala biofilmen genom att konsumera vätejoner. Saliven har också en smörjande effekt som hjälper till vid tal och sväljning samt sköljer bort matrester från munhålan. Nedsatt salivflöde ger upphov till muntorrhet. Vid muntorrhet ökar risken för karies och andra orala sjukdomar. Minskad salivsekretion innebär också minskad buffring och sämre clearance. Clearance är hastigheten, med vilken ett födoämne elimineras från munhålan. Några exempel på sjukdomar och tillstånd som kan påverka salivsekretionen är autoimmuna sjukdomar, stress och depressioner (8). Autismspektrumtillstånd Begreppet Autismspektrumtillstånd (AST) används som samlingsnamn för de neuropsykiatriska funktionsnedsättningarna autistiska syndrom, Aspergers syndrom, atypisk autism och desintegrativ störning. Begreppet myntades av psykiatern Loran Wing när hon försökte beskriva hur svårigheterna vid autism uppträder i många olika former, som ett spektrum (1, 11). AST förekommer hos cirka en procent av alla barn i hela världen (1). Epidemiologiska studier som är genomförda under de senaste 50 åren visar att förekomsten har ökat globalt (12). Prevalensstudier i Europa och Nordamerika visar att 0,6–1,0 % av befolkningen har någon typ av AST (13). Ett flertal studier stödjer att AST har en stark genetisk komponent och hos ungefär var tionde individ med AST har påvisats samband med någon känd biologisk störning, såsom epilepsi och Tuberös skleros (2). En annan riskfaktor för AST är vissa läkemedel som mödrar använt under graviditeten (2). Det finns i dagsläget ingen farmakologisk behandling mot grundproblematiken vid AST. Däremot kan behandla de olika psykiatriska tillstånd som ofta följer med AST, till exempel ångeststörningar och depression. Behandling av dessa kan ske genom pedagogiska insatser och anpassningar av krav och miljö som ofta hjälper individer med AST till en god funktionsnivå utifrån deras förutsättningar (2). Diagnosen AST känneteckens av tre huvudsakliga kännetecken: Bristande socioemotionell ömsesidighet, förståelse kring andras tänkande och känslor. Ett barn med AST tar inga initiativ till samspel och har ett passivt beteende gentemot andra. Detta visar sig genom att barnet inte delar känslor, stänger in sig själv och visar emotionell ömsesidighet på sitt eget sätt (1,11). 4 Avvikelser i icke-verbal kommunikation, såsom gester, ansiktsuttryck och kroppsrörelser som används för att ackompanjera talet. Barn med AST har nedsatt förmåga även när det gäller att använda dessa alternativ av kommunikationsmetoder. Innan de utvecklar talat språk visar de flesta sina behov genom att ta någon i handen och dra dem med sig och placera deras hand på det föremål de vill ha. Det kan ta år innan barnen börja peka. Hos många av barnen utvecklas enkla gester, till exempel nicka eller skaka på huvudet för att säga ja eller nej, men mer komplicerade gester är sällsynta (11). Nedsatt förmåga till flexibilitet, begränsad variation i beteende och intressen samt annorlunda perception. Den begränsade variationen i beteendet hos individer med AST yttrar sig ofta som ritualbeteenden och stereotypier som till exempel att vifta, vrida händerna eller fingrarna, samt att göra komplicerade rörelser med hela kroppen. Det sociala intresset är avvikande genom en begränsad förståelse för och förmåga till att skapa relationer och interagera med andra. Äldre barn med ATS kan ibland leka med andra barn, men behöver följa bestämda regler kring leken. Ungdomar och unga vuxna med AST kan i viss mån anpassa sitt beteende i sociala situationer. Många har en önskan att skapa vänner, men är inte kapabla att förstå innebörden av vänskap (1,2,11). Andra kännetecken som förekommer hos dessa barn och ungdomar är till exempel att de kan bli fixerade vid fasta rutiner och därmed kräva rutinmönster som ska följas dagligen. Inom barnets verbala eller icke verbala beteende är det svårt med omställningar i vardagen. De följer fasta rutinmönster och kan lätt bli upprörda över små förändringar (1). AST kännetecknas också ofta av återkommande avvikelser på sensoriska stimuli, till exempel att de luktar på föremål eller reagerar kraftigt eller inte alls på dofter, ljud, textilier eller ljus (1). Diagnoser inom autismspektrumtillstånd Nedan beskrivs de fyra diagnoser som inkluderas i AST: Autistiska syndrom kallas även autism i barndomen och är en medfödd neuropsykiatrisk funktionsnedsättning. För att diagnosen autistiska syndrom ska kunna fastställas krävs att kan se de tre kännetecken för AST. Dessa symtom ska uppkomma före 3-års ålder. Symtomen vid autistiska syndrom varierar från individ till individ men generellt lider individer med autistiska syndrom av en genomgripande störning i utvecklingen. Utvecklingen av beteende, tal och socialt samspel påverkas i olika grad hos olika individer med diagnosen. Vissa individer med diagnosen kan inte tala alls, medan andra kan ha en helt utvecklad talförmåga. Andra symptom som kan tillkomma är exempelvis svårigheter med sömn och mat. För vissa krävs fasta rutiner som att äta samma mat varje dag, förändringar av detta kan ge upphov till vredesutbrott hos individen (2). Aspergers syndrom är en ” genomgripande störning i utvecklingen” (Pervasive Developmental Disorder, PDD), och en rad funktioner påverkas hos dem som drabbas. Det mest slående när det gäller detta är kvalitativa brister vad gäller kommunikation, socialt samspel och bristande föreställningsförmåga (14). Barn med Aspergers syndrom har svårt med mentalisering vilket innebär 5 en svårighet i kommunikationsförmågan. De har svårt att uppfatta vad andra menar, känner eller tänker. Barn med Aspergers syndrom har svårt att själv ge uttryck för känslor och tankar via språk, ansiktsuttryck och gester. Hos barnet finns det brister i social och emotionell ömsesidighet, exempelvis har barnet svårt att skifta från att lyssna till att tala och har svårt att dela känslor med andra personer i sin omgivning (15). Aspergers syndrom och Autistiska syndrom (autism) betraktas som närbesläktade tillstånd och som varianter av samma grundläggande problematik (15). Atypisk autism eller PDD-NOS (Pervasive Developmental Disorder Not Otherwise Specified, på svenska “genomgripande störning i utvecklingen utan närmare specifikation”) skiljer sig från autistiska syndrom genom senare debut eller genom att inte uppfylla kriterierna på alla de tre områdena som karakteriserar autistiska syndrom. Diagnosen atypisk autism används då utvecklingen efter tre års ålder är avvikande och försenad och/eller när det saknas påvisbara störningar inom ett eller två av de områden som kännetecknar diagnoserna under paraplyet autismspektrumtillstånd. Diagnosen ses ofta vid grav psykisk utvecklingsstörning eller vid svår impressiv språkstörning (2). Desintegrativ störning som även kallas Hellers syndrom är en mycket sällsynt variant, som först beskrevs av Österrikiske pedagogen, Theodor Heller. Störningen är väldigt lik autistiska syndrom, men uppträder inte förrän barnet blivit tre år gammalt och ibland så sent som vid tio års ålder. Vid denna tidpunkt sker en kraftig försämring i utvecklingen av barnets olika färdigheter. Barnets talförmåga, sociala och motoriska färdigheter kan försämras och kan ha stora emotionella och beteendemässiga svårigheter. I efterförloppet kan man inte skilja dessa barn från barn med autistiska syndrom (autism) (2). Stöd och service till barn med funktionsnedsättning Lag 23 i barnkonventionen påtalar att ett barn med funktionsnedsättningar har rätt till ett fullvärdigt och anständigt liv och hjälp att delta i samhället på lika villkor”. Alla barn har därmed rätt till ett anständigt och bra liv. Barn med funktionedsättning har också rätt till särskild omvårdnad. De som tar hand om barnet får också stöd från staten (16). Förenta Nationerna, FN, har en konvention om rättigheter för individer med funktionsnedsättningar. Lagen inkluderar rättigheter gällande individer med AST. I alla situationer ska barnets bästa komma i första hand. Konventionen handlar om att alla barn har samma rättigheter och lika värde. Alla barn och ungdomar har rättigheter till tandvården oavsett bakgrund, ålder eller funktionedsättning (16). Barn med funktionshinder i Sverige har rätt till att få särskilt stöd och service för att kunna klara sitt dagliga liv enligt lag (1993:387) om stöd och service till vissa funktionshindrade, (LSS) (16). LSSstödet är en rättighetslag som ska garantera personer med omfattande och varaktiga funktionshinder, goda levnadsvillkor, att de får den hjälp de behöver i det dagliga livet och att de kan påverka vilket stöd och vilken service de får. Målet med LSS är att individer med funktionshinder eller funktionsnedsättning ska få möjligheten att leva som andra. Barn med AST kan med hjälp från LSS bland annat få en kontaktperson, personlig assistans eller andra personliga stöd (16). 6 Enligt 2 § tandvårdslagen (SFS 1985:125) är målet för tandvården ”en god tandhälsa och en tandvård på lika villkor för hela befolkningen ”. Det skall tillgodose patientens behov av trygghet i vården och behandlingen, vara lättillgänglig, bygga på respekt för patientens självbestämmande, integritet samt främja goda kontakter mellan patienten och tandvårdspersonalen (17). Enligt tandvårdslagen ska barn och ungdomar erbjudas regelbunden och fullständig tandvård tills de fyller 23 år. Tandvården som ges är avgiftsfri samt täcker samtlig vård och specialisttandvård. Tandvårdens mål för barn och ungdomar är att uppmuntra till egenvård som ska bidar till en god oral hälsa i framtiden (17). Individer som löper ökad risk för att utveckla orala sjukdomar och har svårt för att upprätthålla en god oral hälsa tillhör en riskgrupp i tandvården (18). I denna riskgrupp finns bland annat individer med funktionsnedsättning. Enligt 8a § tandvårdslagen ansvarar landstinget för att erbjuda gratis tandvård till personer med långvarig sjukdom eller funktionsnedsättning hela livet (17). Problemformulering Antalet barn och ungdomar med AST har ökat globalt och detta inkluderar därmed även Sverige. Dessa barn och ungdomar har en ökad risk att utveckla karies och andra orala sjukdomar och tillhör därmed en specifik riskgrupp i tandvården. Därför behöver de hjälp och stöd i sin vardag, inklusive med munvården. För att förebygga ohälsa hos individer är det viktigt att identifiera dess riskfaktorer (19). Därför är det av stor vikt att all tandvårdspersonal har kunskap om dessa riskfaktorer för preventivt och promotion arbete hos barn och ungdomar med autismspektrumtillstånd. Syfte Syftet med litteraturstudie var att redovisa den evidens som finns rörande riskfaktorer för karies hos barn och ungdomar med autismspektrumtillstånd. Material och metod Design Examensarbetets studiedesign var en litteraturstudie baserad på publicerade vetenskapliga artiklar. Datainsamling Datainsamling av vetenskapliga artiklar utgick från databaserna DOSS- (Dentistry & Oral Sciences Source), MEDLINE, PubMed och Scopus. Sökningen skedde systematiskt med specifika sökord i olika kombinationer. Sökord som används vid sökningen var Autism spectrum disorders ,oral health, oral health status, caries, oral care, oral hygien, child* och adolescents. Vid sökningen användes den booleska operatorn ”AND” och ”OR ”mellan de utvalda sökorden för att göra den komplett och korrekt avgränsad. Trunkering med hjälp av ett asterix (*) utfördes endast på ordet ”child” för att få fram alla varianter på sökordet. 7 Inklusions-och exklusionskriterier Inklusionskriterierna för de inkluderade vetenskapliga artiklarna i studien var att de skulle vara publicerade under perioden 2013–2019. Andra inklusionskriterier för artiklarna var att de skulle vara peer-reviewed-granskade, tillgängliga i fulltext samt ha genomgått en etisk granskning. Artiklarna som inkluderades i studien var studier som utförts på barn och ungdomar mellan två och nitton år med autismspektrumtillstånd. Det inkluderades endast artiklar med deltagare som endast hade AST. Artiklar där deltagarna hade andra sjukdomar, funktionsnedsättning utöver AST exkluderades. Artiklar som inte uppnådde de krav som gäller för vetenskapliga artiklar, det vill säga artiklar som inte var ”peer-reviewed granskade exkluderades från studien. Review artiklar och artiklar som publicerats före är 2013 exkluderas. Urvalet på artiklar som var skrivna på engelska var mer omfattande, vilket gjorde att andra språk filtrerades bort. Urvalsprocess De vetenskapliga artiklarna som mer förekom i resultatet fanns i fulltext och innehåller abstrakt, bakgrund, syfte, metod, diskussion samt slutsats. Databaser, sökkombinationer av olika sökord, antal träffar och urval 1, 2 och 3 samt antal utvalda artiklar för läsning i fulltext redovisas i en artikelmatris (Bilaga 1). Urval 1 I det första urvalet valdes vetenskapliga artiklar av författarna baserat på titeln. De som verkade ansågs för studien och dess syfte valdes ut. Totalt genererades 140 antal sökträffar. Samtliga artiklars titlar lästes av författarna och 68 titlar valdes för vidare läsning av abstraktet. Urval 2 Vid den andra urvalet lästes abstraktet av de utvald 68 titlarna. De som svarade syftet för litteraturstudien inkluderades. Totalt valdes 26 artiklar ut för vidare bearbetning i fulltext. Urval 3 I det tredje urvalet läste författarna samtliga 26 artiklar i fulltext för att kunna göra bedömning av relevansen till studien syfte. Totalt inkluderades 18 av 19 vetenskapliga artiklar till den befintliga litteraturstudien efter urvalsprocessen. Både kvantitativa och kvalitativa artiklar valdes till litteraturstudien. Kvalitetsgranskning Artiklarna som presenterades i resultatet har granskats med hjälp av en kvalitetsgranskningsmall efter Fosberg & Wengström (20). Kvalitetsgranskning av artiklar genomfördes efter urval tre. För att bedöma artiklarnas kvalitet användes en modifierad kvalitetsgranskningsmall (Bilaga 2, 3), där varje artikels syfte, frågeställning, metod, mätinstrument, analys och tolkning värderades De utvalda 8 artiklarna granskades och bedömdes gemensamt och vidare kom författarna fram till ett gemensamt beslut kring artiklarnas kvalitet. Värderingen gav varje artikel en poängsumma mellan 0 och 15. Värderingen av de sammanlagt 18 studierna resulterade i följande. Tio studier bedömdes ha hög kvalitet (13–16 poäng), Åtta studier bedömdes ha medelkvalitet (7–12 poäng) men inga studier bedömdes ha låg kvalitet (0–6 poäng). De utvalda artiklarna presenteras tillsammans med dess bevisvärde i en artikelöversikt (Bilaga 4). Etiska överväganden De vetenskapliga artiklar som presenterad i resultatet är godkända av etisk kommitté eller motsvarande. För barn under 18 år har vårdnadshavare eller förmyndare gett sitt samtycke till att delta i studien utifrån den etiska aspekten. Artiklarna som valts ut har av författarna kritiskt granskats och presenterats på ett objektiv och sanningsenligt i föreliggande studie. En annan viktig etisk aspekt som har tagits i beaktade var att studiernas innehåll inte skulle uppfattas som kränkande mot någon av deltagarna (20). Resultat I de olika studierna (21–38) deltog barn och ungdomar med AST i åldrarna två till nitton år. Antalet deltagare med AST i varierar mellan 13–344. Av de 18 vetenskapliga artiklarna utfördes tre i Europa (28,31,38), tre i Asien (25,26,37), sex i Mellanöstern (24,29,30,33,35,36) fyra i USA (21–23,27 )och två i Afrika (32,34). Studierna visar att barn och ungdomar med AST har flera riskfaktorer som kan leda till utveckling av karies jämfört med barn och ungdomar utan AST. De riskfaktorer som identifierades i samtliga studier var överkänslighet, stress och rädsla, försämrad motorisk förmåga samt beteendestörningar vid egen munvård. Andra riskfaktorer som identifierades i studierna var bristande kommunikation och kooperationssvårigheter, lågt pH-värde och buffringskapacitet i saliven, sämre kostvanor, sämre munhygien och tandborstsvanor samt färre tandvårdsbesök. Överkänslighet Majoriteten av studierna (21–26) visade på en ökad överkänslighet i munhålan hos barn med AST i jämförelse med respektive kontrollgrupp. Överkänsligheten medförde både svårigheter, rädsla och vägran vid egen munvård. En sammanställning av studiernas resultat beträffande överkänslighet och svårigheter vid egen munvård hos barn med AST redovisas i tabell 3 (bilaga 5). Följande kan utläsas ur resultaten: Flera barn med AST visade sig vara överkänsliga mot beröring, smak, lukt, ljud, vibration, rörelse och ljus i samband med rengöring av tänderna i jämförelse med kontrollgrupp. Vissa barn AST uppvisade överkänslighet i form av kväljningskänslor vid tandborstning. Däremot visade studien att dessa barn inte nödvändigtvis var överkänsliga mot att ha en tandborste i munnen (21). 9 I en studie (22) uppgav föräldrar till barn och ungdomar med AST att de hade svårt att borsta sina barns tänder och att det var en utmaning att komma i närheten av barnets munområde. I samma studie visades att taktil stimulering hos barnet påverkade munvården negativt både i hemmet och på tandvården. Ytterligare en utmaning som påvisades i studien var att barn med AST ogillade smaken av fluortandkräm. Liknande resultat visade i andra studier som visade att barn med AST inte tolererade någon form av tandborste eller tandkräm på grund av överkänslighet i munnen (23–26). Överkänslighet i munnen försvårade tandborstning (23) och resulterade i att fler barn med AST vägrade att borsta tänderna jämfört med de friska barnen (24). Ytterligare en studie (26) visade att fler barn med AST var rädda för tandborstning och inte förstod innebörden av tandborstning. Stress och rädsla Stress, generell rädsla och tandvårdsrädsla framkom vid klinisk behandling hos barn med AST. Detta korrelerade med svårigheter att uttrycka sig med sensoriska bearbetningsproblem. I studien (27) fick barn med AST en rutinmässig tandrengöring i tandvården. Under tandrengöringen observerades barnens beteende samtidigt som fysiologiska mätningar gjordes av stress, generell rädsla och tandvårdsrädsla. Nedsatt motorisk förmåga Nedsatt motoriksförmåga hos barnen med AST har visat sig leda till problem med munhygienen och hög förekomst av plack, särskilt vid de linguala och palatinala tandytorna (28). Liknade resultat visades i en annan studie (29). Studien visade att barn med AST hade nedsatt motorisk förmåga vilket medförde sämre munhygien jämfört med barn utan AST. Beteende, kommunikation och kooperation Det generella beteendet hos barnen med AST visade sig vara ett problem under tandborstningen. Studien (25) visade att 35 % av 196 barn med AST uppvisade beteendestörningar. De flesta barn grät, skrek och uppvisade aggressiva beteenden, såsom att skada sig själva, bita eller vara våldsamma mot sina föräldrar eller vårdnadshavare. Det visade sig också att vissa föräldrar oroade sig för barnets aggressiva beteende inför tandborstning. De främst upplevda utmaningarna av tandvårdspersonal hos barn med AST vid munhygien var svårigheter att kommunicera med barnen, sensorisk perception och sämre kooperation (28). Barn med AST hade lägre kommunikationsförmåga jämfört med barn utan AST. Dessa var utmaningar som visade sig vid munvården i hemmet och i tandvården (26). Barn med AST hade också kooperationssvårigheter vid utförande av munhygienåtgärden och visade sin motvilja genom att skrika eller vägra att öppna munnen (21). 10 Salivens kvalitet Avseende biomarkörer i saliven hos barn med AST fanns det endast en begränsad skillnad av salivflödet hos barn med AST jämfört med kontrollgruppen. Däremot fanns det en skillnad i pHvärdet hos barn med AST jämfört med kontrollgruppen. Salivens pH-värde hade ett medelvärde som låg på 6,5 hos barn med AST vilket är lägre än normalt, även buffringskapaciteten hade sämre värden (30). Kostvanor Ett flertal studier (25,28,29,31–34) studerade kosten hos barn med AST. Majoriteten av studierna (25,28, 29,31) visade att barn med AST hade sämre kostvanor i jämförelse med barn utan AST. I en av studierna (31) påvisades att flera barn med AST fick choklad som belöning för att förstärka vissa beteenden. Resultatet av studien visade också att flera barn med AST hade som dålig vana att bibehålla maten i munnen. Studien som utfördes i Nederländerna (28) visade att barn med AST med ickenederländsk kulturell bakgrund konsumerade mer sockerrik föda och i högre grad drabbades av karies än barn med AST som hade nederländsk bakgrund. Flera föräldrar till barn med AST rapporterade att val av kost var en orsak till att karies förekommer hos barn med AST (25). Barn med AST föredrar mer sockerrik mat än barn utan AST (29). Däremot visade två studier (33,34) att det inte fanns skillnad på kostvanor eller frekvens av sockerrik föda mellan barn med AST och friska barn. Munhygienvanor Ett flertal studier (25,26,28–37) undersökte munhygien och tandborstvanor hos barn och ungdomar med AST. Majoriteten av studierna (25,26,28,29,31,33,34–36) visade att barn och ungdomar med AST hade sämre munhygienvanor och tandborstrutiner jämnfört med friska barn. Dessa kunde vara att barn med AST borstade sina tänder endast en gång per dag samt använde sällan tandkräm vid tandborstning, tabell 4 (bilaga 6). I en av studierna (35) visades att 25 av 344 barn med AST rengjorde tänderna med enbart miswak, tandrengöringspinne. I studien från Dubai (24) jämfördes barn med AST med friska barn, och då syntes ingen skillnad mellan barn studiegrupperna gällande munhygienrutiner. Studien visade att de flesta barn i båda grupperna använde fluortandkräm (24). Ytterligare flera studier (25, 28- 33 ,35,36) visade att barn och ungdomar med AST hade dålig munhygien och högre förekomst av dental biofilm än friska barn. Endast i en studie (37) hade barnen med AST bättre munhygien och lägre plackförekomst jämfört med barn utan AST. Färre tandvårdsbesök Barn och ungdomar med AST hade färre regelbundna tandvårdsbesök jämför med kontrollgruppen. (25,26,34,38). I en av studierna (38) som utfördes 2014 påvisades att flera barn med AST inte besökt tandvården inom de senaste tre åren. En annan av studierna (25) visade att barnen med AST sällan 11 besökte tandvården. Bland orsakerna som angavs var att föräldrarna inte upplevde behov av regelbundna tandvårdsbesök eller att de oroade sig för att barnet inte skulle klara undersökningen eller behandlingen, men även socioekonomiska problem angavs som orsak. Liknande resultat kunde påvisas i andra studier (26,37) som fann att barn med AST besökte tandvården oregelbundet i jämförelse med kontrollgruppen. Diskussion Syftet var att sammanställa vetenskapliga artiklar avseende riskfaktorer för karies hos barn och ungdomar med AST. Av alla studier som inkluderades i resultatet visade de flesta studierna att barn och ungdomar med AST har flera riskfaktorer som kan leda till utveckling av karies. Metoddiskussion En litteraturstudie med ett urval av vetenskapliga artiklar som fick genomgå en kvalitetsgranskning var en lämplig metod för att besvara studiens syfte. Litteraturstudien gav en bra helhetssyn avseende riskfaktorer som kan leda till utveckling av karies hos barn och ungdomar med AST. Av de databaser som användes vid sökning av vetenskapliga artiklar var det DOSS och MEDLINE som gav flest vetenskapliga artiklar som inkluderades i resultatet. Sökningen gjordes på flera databaser eftersom svårigheter uppstod för att hitta tillräckligt med vetenskapliga artiklar. Användning av fler databaser ökade chansen till att finna fler vetenskapliga artiklar som svarade på syftet av studien, vilket författarna anser vara en styrka i litteraturstudien. År 2013 valdes som startår, eftersom det var då det gemensamma namnet autismspektrumtillstånd infördes som ett samlingsnamn för alla diagnoser inom autismspektrumet (1). Denna tidsavgränsning gjorde det dock svårt att hitta vetenskapliga artiklar om ämnet, vilket försvagade litteraturstudien jämfört med om underlaget hade varit större. I den befintliga litteraturstudien inkluderades engelska vetenskapliga artiklar, eftersom det är ett språk som författarna behärskar. För att stärka trovärdigheten användes endast artiklar med fulltext som var ”peer-review”-granskade. Det exkluderades vetenskapliga studier där deltagarna hade andra sjukdomar, funktionsnedsättning eller tillstånd, utöver AST, exempelvis ADHD, som kan påverka den orala hälsan. Detta val gjordes för att försäkra att resultatet i studierna inte påverkades av andra sjukdomar eller tillstånd. För att stärka den föreliggande studien fick de utvalda vetenskapliga artiklarna genomgå en urvalsprocess på tre steg för att inkluderas i studien. En svaghet med litteraturstudien var att vissa studier hade med få barn och ungdomar med AST. Lågt deltagarantal kan ses som en svaghet eftersom större populationer ger ett bredare resultat. Även studierna med litet antal deltagare hade dock hög eller medel kvalitet samt uppfyllde alla inklusionskriterier vilket gjorde att de kunde inkluderas. Andra orsaker som kan påverka studiens validitet och reliabilitet är till exempel den valda metoden för att undersöka överkänsligheten eller 12 beteendemönster hos deltagarna med AST vid munvård. Exempelvis möjliggör klinisk undersökning direkt observation jämfört med intervjuer. Granskning av inkluderade vetenskapliga artiklar gjordes med hjälp av en modifierad kvalitetsgranskningsmall (Bilaga 2, 3). Granskningsmallen modifierades för att utesluta kriterier som inte gick att bedöma. Att använda en modifierad kvalitetsgranskningsmall skulle kunna ses som en svaghet i litteraturstudien. En beprövad och evidensbaserad granskningsmall skulle kunna ge högre trovärdighet och visa ett annorlunda resultat av artikelgranskningen. Att studierna graderaeras ändå visar trovärdigheten av de resultat som litteraturstudien omfattade. Studierna granskades enskilt av författarna var för sig och granskades sedan gemensamt av båda parter. Inga egna värderingar eller tolkningar involverades vid granskningsprocessen, vilket författarna anser vara en styrka i granskningsprocessen och gällande reliabiliteten. I den föreliggande litteraturstudiens resultat inkluderades både kvantitativa och kvalitativa vetenskapliga studier för att få djupare förståelse i ämnet genom de olika undersökningsmetoder som användes i studierna. Detta ses som en styrka i arbetet. Litteraturstudien kan förbättras om ny och relevant forskning görs inom detta område, eftersom AST är ett relativt nytt begrepp. Resultatdiskussion De flesta studierna i litteraturstudien (21-26,27- 31,33,34-36,38) visade att barn och ungdomar med AST har flera riskfaktorer som kan leda till utveckling av karies. Det visar att dessa barn och ungdomar ligger i en riskzon för att drabbas av kariessjukdomen. Barn och ungdomar med AST har visat sig vara överkänsliga vid munvården både i hemmet och tandvården (21–26). Sensorisk överkänslighet visade sig hos barn och ungdomar med AST (21). I en studie som utfördes år 2015, beskriver forskarna att en av orsakerna för sensorisk överkänslighet vid AST-individer är att de inte kan vänja sig vid en stimulus. Forskarna menar att hos AST-individer var aktiviteten i hjärnan oförändrad och obehaget är alltså lika intensivt över tid. Individer utan AST vänjer sig vid en stimulus och aktiviteten i hjärnan avtar därför efter en tid. Sensorisk överkänslighet är vanligt hos individer med AST. Sensorisk överkänslighet innebär ökad aktivitet i amygdala som är en del av hjärnan som är central för bland annat oro, obehag och rädsla vilket skapar överkänslighet mot beröring eller ljud (39). Enligt forskarna till studien rapporterades också att mer än hälften av ungdomar med AST är överkänsliga mot sensoriska intryck och upplever oro, stress och smärta exempelvis vid beröring och ljud. Detta kan försvåra för munvården både i hemmet och på tandvården, vilket kan leda till en sämre oral hälsa. Barn och ungdomar med AST kan störas av ljus och ljud, även och ovidkommande ljud i tandvården. Detta kan påverka kooperationen vid tandvårdsbehandling dessa barn och ungdomar. 13 En av studierna visade att taktil stimulering hos barnet gav inverkan på munvården både i hemmet och på tandvården (22). Detta kan bero på att dessa barn och ungdomar med taktil överkänslighet kan uppfatta alla beröringar som oroande och farliga. Detta förstärktes i en av studierna där barn med AST var rädda för tandborstningen vilket försvårade för upprätthållande av en god munhygien. Stress, generell rädsla och tandvårdsrädsla visade sig vid klinisk behandling av barn med AST (27). Det kan bero på att barn och ungdomar med AST har kommunikations- och kooperationssvårigheter (1). Detta kan leda till kontrollförlust över vissa situationer, exempelvis vid tandvårdsbehandling. Stress kan påverka karies genom exempelvis minskat salivflöde (40). Enligt författarna till studien (27), den var vanligaste orsaken till stress och tandvårdsrädsla hos barn med AST kooperationssvårigheter. Tandvårdsrädsla medför en negativ påverkan på individens orala hälsa och individens psykosociala funktioner. Individer som är tandvårdsrädda uppvisar fler karierade tänder (41). Ett panikartat beteendetillstånd hos barnen med AST visade sig vara ett problem under tandborstning (25). Detta kan resultera i enorm stress hos föräldrarna och det kan i sin tur leda till att föräldrarna underprioritera tandborstning hos sina barn. Ett sätt att förebygga beteendestörningar hos dessa barn och ungdomar är att använda ett individuellt anpassat pedagogiskt förhållningsätt och beteendemodifierande åtgärder. Detta har visat sig vara mycket bra för reducering av svårigheter med det begränsade beteendet, likaså för att förbättra kommunikation och social interaktion (42). Det är även viktigt att omgivningen har kunskap om vad det innebär att barnet eller ungdomen att har AST. Resultatet av två de granskade studierna (27,34) visade att barn och ungdomar med AST har kommunikations-och kooperationssvårigheter vid munvården både i hemmet och tandvården. Individer med AST kan ha kommunikationsproblem inklusive tal-och språksvårigheter i olika grader (1). Bildstöd kan då vara en metod för att förbättra kommunikationen med dessa barn och ungdomar. Barn och ungdomar med AST förstår bättre och minns information lättare när den kompletteras med bilder eller text (42). En studie (43) visade ett positivt resultat av bildstöd som användes som alternativ och kompletterande kommunikation (AKK) i arbetet med barn med AST i olika vårdsituationer. Studien visade att personalen upplevde att arbetssättet underlättade kommunikationen med dessa barn. AKK är ett samlingsnamn för hjälpmedel, exempelvis bilder, tecken eller speciellt utvecklande dataprogram, vilket kan underlätta kommunikation och kooperation med andra (44). Barn med AST hade ett lågt pH-värde samt låg buffringskapacitet i jämförelse med barn utan AST (30). En förklaring till lågt pH-värde i saliven hos dessa barn och ungdomar kan bero på att de håller kvar maten i munnen, vilket gör att perioden med demineralisering blir längre än perioden med remineralisering, vilket resulterar i lågt pH-värde i saliven (8). Låg buffringskapacitet ökar risken för kariesutveckling eftersom den buffrande effekten som saliven har, minskar. Det kan leda till att det normala pH-värdet inte upprätthålls. Det har även visat att individer med en hög buffringskapacitet är bättre skyddade mot utveckling av karies än individer med låg buffringskapacitet. Detta kan bero på 14 att de buffrande komponenterna (fosfater och bikarbonat) anses ha en karieshämmande effekt och skulle därmed kunna öka resistensen mot karies trots bristande munhygien (45,46). Studier gällande kost (31, 34, 35,37,38) visade att barn och ungdomar med AST hade dåliga kostvanor, Detta kan bero på bristande kunskap hos föräldrarna gällande sambandet mellan kostinnehållet och kariessjukdomen. En annan förklaring kan vara kulturella faktorer. En nederländsk studie (28) visade att barn med AST med icke-nederländsk bakgrund konsumerade mer sockerrik föda. Orsaker till detta kan vara kunskapsbrist gällande samband mellan kost och karies, men också att sockerrik mat och täta måltider är vanligare i vissa kulturer. Även socioekonomiska faktorer kan vara en orsak till dåliga kostvanor hos barn och ungdomar med AST, eftersom billiga och lättillgängliga matvaror ofta har höga sackarosvärden. Mot bakgrund av ovanstående är det viktigt att föräldrar får kostrådgivning vid tandvårdsbesök och att dessa kostråd fokuserar på att minska intaget av sockerrik föda. Detta kan leda till kostförändringar som kan minska risken för karies. En av studierna (37) visade att barn med AST hade som dålig vana att bibehålla mat i munnen. En förklaring, enligt författarna för studien, var att den vanligaste orsaken till detta problem var försämrad oral motorik. En följd av detta kan ge tuggningssvårigheter vid kostintag och resulterar i att maten kan samlas i munhålan. Den sammanlagda demineraliseringstiden förlängs vilket ökar risken för karies och tandsubstansförlust. Resultatet gällande sämre munhygien och tandborstvanor hos barn med AST (25,26,28,29, 31,33,34– 36) kan bero på att symtomen som förekom mer vid AST kan minska förmågan hos barn och ungdomar att klara av grundläggande munhygienrutiner. En annan förklaring kan vara att barn och ungdomar kan vara mindre motiverade och effektiva på att sköta sin munhygien. Överkänslighet mot smak och beröring som förekom hos dessa barn och ungdomar försvårade för vårdnadshavare att utföra munvård med dem. Den försämrade motoriska färdigheten kan även vara en orsak till den bristande munhygienen hos dessa barn och ungdomar (28). Flera barn med AST rengjorde tänderna med enbart miswak, tandrengöringspinne (35). En förklaring till detta kan vara kulturella faktorer som finns i landet. Det kan också bero på att det är vanligt och billigt att använda miswak istället för tandborste i plast. I en studie påvisades det att misawk har mindre effekt mot streptococcus muntas och minst effektivt mot lactobacillus acidophilus och det har påvisat att tandborstning i kombination med tandkräm är mer effektiv än miswak för att avlägsna dental biofilm (47). En sämre munhygien kan bidra till att dental biofilm ansamlats och detta ökar risken för kariessjukdomen. En noggrann munhygien med tandborstning två gånger om dagen med rätt mängd fluortandkräm på tandborsten är basprofylax för en god munhygien samt minskar risken för karies (8). Studierna (22–26) visade att flera barn och ungdomar inte använde fluortandkräm, vilket kan öka risken för karies. Detta kan bero på att barn och ungdomar med AST är överkänsliga för smak (1). Detta kan innebära att en liten förändring i tandkrämens innehåll kan påverka AST individen negativt 15 som då kan uppleva smaken av tandkräm som stark eller ogillande. Dessa barn och ungdomar kan borsta sina tänder med fluortandkräm som är smaklös. Ett annat sätt som skulle kunna övervinna känsligheten mot tandkrämssmak eller konsistens är att doppa tandborsten i fluorskölj, vilket kan ge mildare smak. Att dessa barn och ungdomar använder fluortandkräm är viktigt eftersom den har flera positiva effekter. Fluor kan förebygga och förhindra karies och hämma tillväxt av dental biofilm (8). En av studierna (25) fann att barn med AST som inte hade etablerat tandborstvanor hade större problematik med karies. Barn med AST har ett strakt beroende av fasta rutiner, då krävs det etablerade tandborstvanor så tidigt som möjligt. Detta kan leda till att barn med AST ser tandborstrutiner som en naturlig del av den dagliga rutinen. En annan förklaring till dålig munhygien hos dessa barn och ungdomar kan vara bristande kunskap gällande god munhygien hos föräldrarna eller vårdnadshavare och att de inte alltid prioriterar barnens munhälsa. Då är det extra viktigt att tandvårdspersonalen har förståelse för situationen och föräldrarna. En god kommunikation genom att lyssna, stötta och motivera barn med AST leder till en god munvård för att undvika karies och infektioner i munhålan. En god munhygien minskar risken för karies och andra orala sjukdomar samt minskar risken för infektioner i munhålan (8). Färre tandvårdsbesök redovisades i flera av studierna (25,26,34,38). En förklaring till färre tandvårdsbesök kan vara negativ erfarenhet i tandvården, svårigheter med kooperations ochkommunikationsförmågan. Andra förklaringar till färre tandvårdsbesök kan vara bristande social interaktion, beteendestörningar samt tandvårdsrädsla hos barn och ungdomar med AST. Dessa faktorer kan försvåra för tandvårdbesöket hos dessa barn och ungdomar. En viktig sak som kan underlätta tandvårdbesöket är tuseninlärning och detta innebär att patienten gör flera (5–7) små besök med korta pauser emellan under några timmar samma dag. Träningsmomenten som ingår i inskolningen görs visuellt och konkret genom användning av bilder och symboler (42). Detta kan leda till att dessa barn och ungdomar får en positiv känsla inför tandvårdsbesök samt att kooperationsförmågan kan förbättras. Därtill är det viktigt med ett gott bemötande för barn och ungdomar med AST för att de inte ska känna obehag eller rädsla inför och under behandlingen i tandvården. Ett gott bemötande innebär att det sker på barnens villkor, anpassat efter deras förmågor. Barnkonventionen har som helhet barnets bästa i beaktande och därför är det självklart att varje individ som kommer till tandvården ges samma rättigheter. Tandvårdspersonalen bör också ha i åtanke att barn och ungdomar med AST har ett starkt beroende av rutiner. Exempelvis samma behandlingsrum och team behandlare vid varje besök. Det är även viktigt att vara lyhörd och avbryta behandlingen i rätt tid så att patienten får känslan av att ha lyckats och få bevis på det. Det är också viktigt att undvika störande moment, exempelvis personal som går ut och in i behandlingsrummet. Detta kan förbättra kooperationsförmågan vid munvård hos barn och ungdomar med AST. Tandvårdspersonalen ska ha en förståelse för kroppens begränsningar eftersom det är vanligt att barn och ungdomar med AST är känsliga för beröring. Därför bör beröring av 16 patientens ansikte undvikas i hög utsträckning. Detta kan uppnås med hjälp av formbara kuddar i behandlingsstolen (42). De inkluderande studierna var utförda i olika länder och tandvårdssystemet kan skilja sig från tandvården i Sverige. I Sverige erbjuds gratis tandvård till individer, med funktionsnedsättning, livet ut. Tandvården som ges är avgiftsfri samt täcker samtlig vård och specialisttandvård (17). Denna möjlighet kanske inte finns i andra länder och kan vara en förklaring till färre tandvårdsbesök hos dessa individer. En annan förklaring till färre tandvårdsbesök kan vara otillräcklig kunskap om barnets tandhälsa och okunskap kariessjukdomen. Andra orsaker kan vara socio-ekominska faktorer och svårigheter med transport till och från tandvårdskliniken. Resultatet från denna litteraturstudie styrker att barn och ungdomar med AST har flera riskfaktorer som kan leda till kariesutveckling. I Sverige är det vanligt att barn med AST får sitt huvudsakliga omhändertagande i allmäntandvården och att kontakt tas med specialisttandvården vid behov. Därför är det viktigt att tandhygienisten/ tandvårdpersonalen har kunskap om de behov som finns hos individer med AST för att minska orala risker som kan leda till karies och andra orala sjukdomar. I Socialstyrelsens kompetensbeskrivning (19) understryks det som ansvarsområde att tandhygienisten ska kunna identifiera och aktivt förebygga hälsorisker och vid behov motivera till livsstilsförändringar. För att förebygga ohälsa hos individer är det viktigt att identifiera dessa riskfaktorer. Det är också viktigt att dessa barn och ungdomar får en regelbunden kontakt tidigt med tandvården för att minska risken för kariessjukdomen. Barn och ungdomar med AST har en försämrad förmåga att klara sig i det vardagliga livet, inklusive munvården. I Sverige finns det LSS-stöd (16) som barn och ungdomar med AST kan ta del av som exempelvis kan innebära en kontaktperson eller personlig assistans. När det gäller personlig assistans är det viktigt att arbeta tvärprofessionellt där information och delaktighet når ut till samtliga inblandade genom exempelvis tandvårdsbesök (48). Det medför att den personliga assistansen ska få information om hur den orala hälsan bör omhändertas för att minska orala risker samt förhindra orala sjukdomar, exempelvis karies. För att arbeta tvärprofessionellt behöver den personliga assistenten eller den som ta hand om barnen med AST följa med på tandvårdsbesöken för att få viktig information, till exempel om tandborstteknik. Studierna var utförda globalt, vilket gav en utförligare översikt över de vanligaste riskfaktorerna som finns hos barn och ungdomar med AST och som kan leda till utveckling av karies. Eftersom ingen svensk studie framkom i resultatet kan det vara bra om mer forskning utförs på barn och ungdomar med AST som är inriktad på all tandvårdspersonal. Detta kan leda till en bredare förståelse för området, vilket kan förbättra det preventiva arbetet samt underlätta och förbättra bemötandet gentemot barn och ungdomar med AST. 17 Slutsatser Barn och ungdomar med AST har flera riskfaktorer som kan leda till utveckling av karies. Därför är det viktigt att vårdnadshavare, tandvårdspersonal och personliga assistenter har kunskap om dessa riskfaktorer, för att kunna främja oral hälsa och förebygga karies hos dessa barn och ungdomar. Dessutom behöver barn och ungdomar med AST extra stöd inom tandvården för att kunna minska risken för kariessjukdomen. 18 Referenser Artiklar märkta med * var de artiklar som inkluderade till resultat. 1. American Psychiatric Association. American Psychiatric Association. DSM-5 Task Force. Diagnostic and statistical manual of mental disorders: DSM-5. 5th ed. Arlington, VA: American Psychiatric Association; 2013. 2. Thernlund G, editor. ADHD och autismspektrum i ett livsperspektiv: en klinisk introduktion till utvecklingsrelaterade kognitiva funktionsproblem. 1. uppl. Lund: Studentlitteratur; 2013 3. Specialistkliniken för pedodonti, Umeå. IVU-rapport: Hämtade; 2019-03-01. Tillgänglig : https://studylibsv.com/doc/865371/tandbehandling-av-barn-med-kroniska-sjukdomar-och-funktio 4. Sjögren K, Virdeborn C. Hälsofrämjande tandvård. 1. uppl. Stockholm: Gothia fortbildning; 2013. 5. Oral health status of children and young adults with autism spectrum disorders:systematic eview and meta-analysis. International Journal Of Paediatric Dentistry. 2017;27(5):317–317. 6. World Dental Federation: FDI’s definition of oral health. Geneva: FDI; 2016. [last 2019-02-19]. Tillgänglig: https://www.fdiworlddental.org/oral-health/fdi-definition-of-oral-health 7.Glick M, Williams D, Kleinamn D, Vujicic, Watt R, Weyant R. A new definition of oral health developed by the FDI world Federation opens the door to a universal definition of oral health. Journal of public health dentistry. 2017 :( 77(1): 3-5. 8. Fejerskov O, Nyvad B, Kidd EA, editors. Dental caries: the disease and its clinical management. 3. ed. Chichester: Wiley-Blackwell; 2015. 9. Selwtiz H Robert, Ismail I Amid, Pitts B Nigel. Dental caries. The Lancet.2007;369(9555):51-59. 10. Folktandvården Stockholm: Barn 0-2 [Internet ]. Stockholm. Folktandvården Stockholm [ Uppdaterade 2017-0217]. Hämtade från: https://www.folktandvardenstockholm.se/fakta-rad/barnstander/barn-0-13-ar/barn-0-2-ar/ 11. Wing L. Autismspektrum: handbok för föräldrar och professionella. 2. uppl. Lund: Studentlitteratur; 2012 12. World Health Origination: Autism spectrum disorders. Geneva: WHO; 2017. [ läst 2019-02-01]. Tillgänglig: https://www.who.int/news-room/fact-sheets/detail/autism-spectrum-disorders# 13. Statens bredning för medicinsk utvärdering, SBU. Autismspektrumtillstånd Diagnostik och insatser, vårdens organisation och patientens delaktighet: En systematisk litteraturöversikt. Stockholm: Statens beredning för medicinsk utvärdering; 2013 19 14. Kaland N. Aspergers syndrom: historier från vardagslivet: ett mentaliseringstest för personer med Aspergers syndrom eller högfungerande autism. Stockholm: Psykologiförlaget; 2004. 15. Lorenz D. Ungdomar med Aspergers syndrom: att mötas i samtal. 1 uppl. Stockholm: Studentlitteratur; 2010. S.10-16 16. Sverige. Barnrättighetsutredningen. Barnkonventionen blir svensk lag: betänkande. Stockholm: Wolters Kluwer; 2016. Hämtad från http://www.regeringen.se/rattsdokument/statens-offentligautredningar/2016/03/sou-201619/ 17. SFS(1985:125). Tandvårdslag. Stockholm: Justitiedepartementet.[ Läst 2019-03-01]. Hämtad från: https: www.riksdagen.se/sv/dokument-lagar/dokument/svensk-forfattningssamling/tandvardslag1985125_sfs-1985-125 18. Daly B, editor. Essential dental public health. 2. ed. Oxford: Oxford University Press; 2013. 19. Sverige. Socialstyrelsen. Kompetensbeskrivning för legitimerad tandhygienist [Elektronisk resurs]. Stockholm: Socialstyrelsen; 2005. Hämtad frånhttp://www.socialstyrelsen.se/Lists/Artikelkatalog/Attachments/9881/2005-105- 3_20051054.pdf 20. Forsberg C, Wengström Y. Att göra systematiska litteraturstudier: värdering, analys och presentation av omvårdnadsforskning. 3. utg. Stockholm: Natur & Kultur; 2013. *21. Stein LI, Polido JC, Cermak SA. Oral Care and Sensory Over-responsivity in Children with AutismSpectrum Disorders. Pediatric Dentistry. 2013; 35(3):230–5. *22.Stein Duker, Henwood, Bluthenthal, Juhlin, Polido, Cermak. Parents’ perceptions of dental care challenges in male children with autism spectrum disorder: An initial qualitative exploration. Research in Autism Spectrum Disorders. 2017; 39:63–72. *23. Lewis C, Vigo L, Novak L, Klein EJ. Listening to Parents: A Qualitative Look at the Dental and Oral Care Experiences of Children with Autism Spectrum Disorder. Pediatric dentistry. 2015; 37(7):E98-104. *24. Mansoor D, Al Halabi M, Kowash A, Khamis. Oral health challenges facing Dubai children with Autism Spectrum Disorder at home and in accessing oral health care. European Journal of Paediatric Dentistry. 2018; 19(2):127–33. *25. Chan, D.F.Y., Chan, S.H.Y., So, H.K., Li, A.M., Ng, R.C.M., Tsang, N. Dental health of preschool children with autism spectrum disorder in Hong Kong. Hong Kong Journal of Paediatrics. 2014;19(3):161–8. 20 *26. Du R, Yiu Y, King C. Oral Health Behaviours of Preschool Children with Autism Spectrum Disorders and Their Barriers to Dental Care. Journal of Autism and Developmental Disorders. 2019; 49(2):453–9. *27. Stein LI, Lane CJ, Williams ME, Dawson ME, Polido JC, Cermak SA. Physiological and Behavioral Stress and Anxiety in Children with Autism Spectrum Disorders during Routine Oral Care. Biomed Research International. 2014; *28. Elhorst H. J. Barriers in oral hygiene in children with an autism spectrum disorder of various cultural backgrounds in the Netherlands. 2016; *29. Sarnat H, Samuel E, Ashkenazi-Alfasi N, Peretz B. Oral Health Characteristics of Preschool Children with Autistic Syndrome Disorder. The Journal of clinical pediatric dentistry [Internet]. 2016;40(1):21–5. *30.Bhandary S, Hari N. Salivary biomarker levels and oral health status of children with autistic spectrum disorders: a comparative study. European Archives of Paediatric Dentistry. 2017; 18(2):916. *31. Onol S, Kırzıoğlu Z. Evaluation of oral health status and influential factors in children with autism. Nigerian Journal of Clinical Practice.2018; 21(4):429–35. *32. Naidoo M, Singh S. The Oral health status of children with autism Spectrum disorder in KwaZulu-Nata, South Africa. BMC Oral Health. 2018;18(1):1–9. *33 .Suhaib, Fatima, Saeed, Asfia, Gul, Hashmat, Kaleem, Muhammad. Oral Assessment of Children with Autism Spectrum Disorder in Rawalpindi, Pakistan. Autism: The International Journal of Research and Practice. 2019;23(1):81–6. *34. El Khatib AA, El Tekeya MM, El Tantawi MA, Omar T. Oral health status and behaviours of children with Autism Spectrum Disorder: a case–control study. International Journal of Paediatric Dentistry. 2014;24(4):314–23. *35. Murshid Z. E. Parent’s dental knowledge and oral hygiene habits in Saudi children with autism spectrum disorder. 2014; 14(2). *36. Magoo J, Shetty A, Chandra P, Anandkrishna L, Kamath P, Iyengar U. Knowledge, attitude and practice towards oral health care among parents of autism spectrum disorder children. Journal of Advanced Clinical and Research Insights [Internet]. 2015; 2(2):82–6. *37 Du, Rennan Y, Yiu, Cynthia K. Y., King, Nigel M., Wong, Virginia C. N., McGrath, Colman P. J. Oral Health among Preschool Children with Autism Spectrum Disorders: A Case-Control Study. Autism: The International Journal of Research and Practice. 2015; 19(6):746–51. 21 *38. Barry S, O’Sullivan E, Toumba A. Barriers to dental care for children with autism spectrum disorder. European Archives of Paediatric Dentistry. 2014; 15(2):127–34. 39. Green S, Hernandez L, Tottenham N, Krasileva K, Bookheimer S, Dapretto M. Neurobiology of sensory overresponsivity in youth with autism spectrum disorders. 2015;778–86. Available from: http://www.escholarship.org/uc/item/8qn2g9cf 40. Matos-Gomes, N., Katsurayama, M., Makimoto, F.H., Santana, L.L., Paredes-Garcia, E., Becker, M.A., Dos-Santos, M.C. Psychological stress and its influence on salivary flow rate , total protein concentration and IgA, IgG and IgM titers. Neuroimmunomodulation. 2010; 17(6): 396-404. 41. Abrahamsson, K H, Berggren, U, Hakeberg, Magnus, Carlsson, S G. Phobic avoidance and regular dental care in fearful dental patients:: a comparative study. Acta Odontologica Scandinavica. 2001;59(5):273–9 42. Mun-H-centerVästra Götalandsregionen. Munhälsa: sjukdom och funktionshinder: kortfattad vägledning. Göteborg: Mun-H-center; 2007. 43. Thunberg G, Johansson M, Wilkholm J. Meeting the communicative rights of people with autismusing pictorial supports during assessment, intervention and hospital care. M. Fitzgerland editos. 2015 44. Söderbäck M. Kommunikation med barn och unga i vården. 1. uppl. Stockholm: Liber; 2014. 45. Persson A. kan buffrande ämnen hindra pH-fall i plack. (2007). Hämtade från: www.tandlakartidningen.se/media/9805/persson_10_2007.pdf 46. Bardow. A, Bejer Jensen. S, Dynesen. A, Holten – Andersen L, Jnesdottir . T, Lynge Pedersen. A. Saliv status och möjligheter. 2005. Hämtad från: www.tandlakartidningen.se/media/1669/dynesen_0206.pdf 47. Sofrata AH, Claesson RLK, Lingström PK, Gustafsson AK. Strong Antibacterial Effect of Miswak Against Oral Microorganisms Associated With Periodontitis and Caries. Journal of Periodontology. 2008;79(8):1474–9 48. Nunn JH. Childhood disability. In: Welbury R, editor. Paediatric dentistry. 2. ed. Oxford: Oxford University Press; 2001. 22 Bilagor Bilaga 1 Tabell 1. Artikelmatris 23 Bilaga 2. Kvalitetsgranskningsmall för kvantitativa artiklar 24 25 Bilaga 3 Kvalitetsgranskningsmall för kvalitativa artiklar 26 27 Bilaga 4. Tabell 2. Artikelöversikt över inkluderade resultats artiklar 28 29 30 31 32 Bilaga 5 Tabell 3: Överkänslighet och svårigheter vid egen munvård hos barn med AST Bilaga 6 Tabell 4: Tandborstvanor bland barn och ungdomar med AST